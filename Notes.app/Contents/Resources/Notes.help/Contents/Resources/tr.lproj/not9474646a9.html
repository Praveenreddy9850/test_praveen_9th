<html lang="tr" xml:lang="tr"><head><meta http-equiv="Content-Type" content="text/html; charset=UTF-8"><title>Notlar Yardım</title><link rel="Index" href="index.html"><meta name="description" content="Anımsamak istediğiniz şeyleri not alın."><meta name="keywords" content="notlar, notları yaratma, notları paylaşma, notlarda resimler, notlar için klasörler"><meta name="robots" content="index"></head><body id="not9474646a9" lang="tr" dir="ltr" class="landing"><a name="not9474646a9"></a><img class="topicIcon" src="../GlobalArt/AppIconDefault_Notes.png" alt="" height="30" width="30"><h1>Notlar Yardım</h1><p class="Para">Anımsamak istediğiniz şeyleri not alın veya fotoğrafları ve dosyaları el altında bulundurun. iCloud veya Google gibi Internet hesaplarını Notlar ile kullanırsanız, bu hesapları kullandığınız diğer bilgisayarlarda veya cihazlarda notlarınızı kullanabilirsiniz.</p><figure class="Figure"><img src="Art/S0400_NotesOverview.png" alt="Klasör listesini, seçilen notla birlikte not listesini ve nota sürüklenmiş bir görüntüyü gösteren Notlar penceresi. Bir klasör yarattığınızda veya birden fazla hesap kullandığınızda klasörler gösterilir. Listede görüntülemek veya düzenlemek için bir not seçin." class="Graphic " height="278" width="433"></figure><p class="Para">İlk notunuzla çalışmaya başlamak kolaydır: Notlar’ı açın ve yazmaya başlayın. Yeni bir not yazmak için Oluştur düğmesine <img src="../GlobalArt/IL_compose_mail_osx.png" alt="" class="inlineGraphic " height="15" width="16"> tıklayın. Notlar, başlık olarak notunuzun ilk satırını kullanılır.</p><p class="Para"><a href="x-help-script://com.apple.machelp/scpt/OpnAppBndID.scpt?open,com.apple.Notes" class="URL">Notlar'ı benim için aç</a></p><div class="Task"><h2 role="button" aria-controls="idm203430264624" aria-expanded="true" class="Name">Notlar'ı hesaplarınızla kullanma</h2><div class="TaskBody" role="region" aria-hidden="false" id="idm203430264624"><ul class="ListSingle"><li class="Item"><p class="Para"><span class="Emphasis">Notlar ile kullanılacak bir hesap ekleme:</span> Notlar &gt; Hesap Ekle komutunu seçin, iCloud gibi bir hesap türü seçin ve sonra da hesap bilgilerinizi girin. Hesap için Notlar onay kutusunun seçildiğinden emin olun. </p><p class="Para">Mac'inizde zaten kullanılan bir hesap için Notlar'ı eklemek isterseniz, Notlar &gt; Hesaplar komutunu seçin, hesabı belirtin ve sonra da hesap için Notlar onay kutusunu seçin.</p></li><li class="Item"><p class="Para"><span class="Emphasis">Bir hesap için Notlar'ı kapatma:</span>  Notlar &gt; Hesaplar komutunu seçin, hesabı seçin ve sonra da Notlar onay kutusunun seçimini kaldırın. Bu hesaba ilişkin notlar artık Mac'inizde gösterilmez; bunları tekrar göstermek isterseniz hesap için Notlar'ı açın.</p></li><li class="Item"><p class="Para"><span class="Emphasis">Saptanmış hesabı değiştirme:</span> Notlar'ı birden fazla hesapla kullanıyorsanız, yeni notlar için kullanılacak hesabı seçebilirsiniz. Notlar &gt; Saptanmış Hesap komutunu seçin.</p></li></ul></div></div><div class="Task"><h2 role="button" aria-controls="idm203430260944" aria-expanded="true" class="Name">Notları yazma</h2><div class="TaskBody" role="region" aria-hidden="false" id="idm203430260944"><ul class="ListSingle"><li class="Item"><p class="Para"><span class="Emphasis">Resimleri veya diğer dosyaları ekleme ve silme:</span> Resim veya metin dosyasını bir notun üzerine sürükleyin (Exchange hesaplarında notlara dosya ekleyemezsiniz). Bir görüntüyü veya dosyayı silmek için, ilgili öğeyi seçip Delete tuşuna basın.</p></li><li class="Item"><p class="Para"><span class="Emphasis">Yazı tiplerini değiştirme:</span> Biçim &gt; Font komutunu seçin, ardından tüm notlarınız için saptanmış bir font seçin veya nottaki seçili metnin fontunu değiştirin. Biçim menüsünden, metnin hizalanma veya girintilenme şeklini de değiştirebilirsiniz.</p></li><li class="Item"><p class="Para"><span class="Emphasis">Listeler oluşturma: </span> Çabucak madde işaretli bir liste başlatmak için * (yıldız) yazın, sonra Boşluk çubuğuna basın. Diğer türde listeler yaratmak için Biçim &gt; Listeler komutunu seçin.</p></li><li class="Item"><p class="Para"><span class="Emphasis">Metin bulma veya değiştirme: </span> Command-F tuşlarına basın. Metni değiştirmek için Değiştir onay kutusunu seçin, yerine gelecek metni girin, ardından özgün metnin tüm örneklerini değiştirin ya da belirli bir örneğini bulup değiştirin.</p></li></ul><p class="Para"><a href="help:anchor='mchl732d3c0a' bookID='com.apple.machelp'" class="URL">Geçiş'i kullanırsanız</a>, notlar yazarken Mac'iniz ve diğer aygıtlar arasında geçiş yapabilirsiniz. Mac'inize geçirilmiş bir notu açmak için Dock'un sonunda görünen Notlar simgesini tıklayın (saptanmış olarak sol uçta). iOS aygıtınıza geçirilmiş bir notu açmak için aygıtın kilit ekranındaki Not'un etkinlik simgesinden yukarı kaydırın veya çoklu görev ekranında Notlar'a dokunun.</p></div></div><div class="Task"><h2 role="button" aria-controls="idm203430255056" aria-expanded="true" class="Name">Notları görüntüleme</h2><div class="TaskBody" role="region" aria-hidden="false" id="idm203430255056"><ul class="ListSingle"><li class="Item"><p class="Para"><span class="Emphasis">Notları sıralama:</span> Görüntü &gt; Şuna Göre Sırala komutunu seçin ve ardından tarihe veya başlığa göre sıralayın.</p></li><li class="Item"><p class="Para"><span class="Emphasis">Notları silme:</span> Bir veya daha fazla not seçin, sonra Düzen &gt; Sil komutunu seçin veya Sil tuşuna basın. Klasör listesinde Tüm Notlar seçiliyse, notlar kendileriyle ilişkili klasörlerden silinir.</p></li><li class="Item"><p class="Para"><span class="Emphasis">Notları PDF belgesi olarak kaydetme:</span> Notu seçin, sonra Dosya &gt; PDF Olarak Dışa Aktar komutunu seçin.</p></li><li class="Item"><p class="Para"><span class="Emphasis">Notları masaüstünde tutma:</span> Kenar çubuğundaki bir notu ayrı bir pencerede açmak için çift tıklayın, sonra Pencere &gt; En Üstte Kayan komutunu seçin. </p></li><li class="Item"><p class="Para"><span class="Emphasis">Notları bulma:</span> Kenar çubuğunun üstündeki arama alanını kullanın. Birden fazla klasörünüz varsa, Notlar yalnızca o anda seçili klasörü arar. Beklediğiniz bir not bulunamıyorsa, klasör listesinde Tüm Notlar’ı tıklayın. </p></li><li class="Item"><p class="Para"><span class="Emphasis">Bir klasördeki notları gösterme:</span> Klasörler listesinde klasörü seçin. Hesaptaki tüm notları görmek için hesap için olan Tümü klasörünü seçin, Tümü (iCloud) gibi. Bütün hesaplardaki notların tümünü görmek için, Tüm Notlar’ı seçin.</p></li></ul></div></div><div class="Task"><h2 role="button" aria-controls="idm203430249360" aria-expanded="true" class="Name">Klasörleri kullanma</h2><div class="TaskBody" role="region" aria-hidden="false" id="idm203430249360"><ul class="ListSingle"><li class="Item"><p class="Para"><span class="Emphasis">Klasörler listesini gösterme veya gizleme: </span> Görüntü &gt; Klasörler Listesini Göster komutunu veya Görüntü &gt; Klasörler Listesini Gizle komutunu seçin.</p></li><li class="Item"><p class="Para"><span class="Emphasis">Klasör yaratma:</span> İmleci listede bir hesap adının üzerine taşıyın, sonra görünen + simgesini tıklayın. Veya Dosya &gt; Yeni Klasör komutunu seçin (Tüm Notlar seçiliyse, klasör saptanmış hesapta yaratılır; aksi takdirde o anki klasörün ait olduğu hesapta yaratılır).</p></li><li class="Item"><p class="Para"><span class="Emphasis">Klasörün adını değiştirme:</span> Klasörü seçin, adı tıklayın, sonra yeni bir ad girin. Yalnızca kendi yarattığınız klasörlerin adını değiştirebilirsiniz.</p></li><li class="Item"><p class="Para"><span class="Emphasis">Klasörü silme: </span> Klasörü seçin, sonra Düzen &gt; Sil komutunu seçin veya Sil tuşuna basın. Yalnızca kendi yarattığınız klasörleri silebilirsiniz.</p></li><li class="Item"><p class="Para"><span class="Emphasis">Klasörü taşıma:</span> Klasörü başka bir hesaba sürükleyin. Klasörü alt klasör yapmak için, onu başka bir klasörün üzerine sürükleyin. Yalnızca kendi yarattığınız klasörleri taşıyabilirsiniz.</p></li><li class="Item"><p class="Para"><span class="Emphasis">Notu başka bir klasöre taşıma: </span> Notu kenar çubuğundan klasörün üzerine sürükleyin.</p></li><li class="Item"><p class="Para"><span class="Emphasis">Notu başka bir klasöre kopyalama:</span> Notu sürüklerken Option tuşunu basılı tutun.</p></li></ul></div></div><p class="Para">Internet bağlantınız yokken not yaratırsanız veya notları düzenlerseniz, güncellenen notlar yeniden bağlandıktan sonra hesaplarınızda kullanılabilir. Notlarınızı görmüyorsanız, klasör listesinde Tüm Notlar’ın seçili olduğundan emin olun.</p><p class="Para">Notlarınız hesaplarınıza karşılık gelen klasörlerde saklanır. Hesaplarınızda Notlar'ı kullanmıyorsanız, notlarınız Mac'imde adlı klasörde saklanır; bu notlara yalnızca Mac'inizden ulaşabilirsiniz.</p><p class="Para">Mail’de daha önce yarattığınız notların tümü Notlar’da otomatik olarak görünür.</p><p class="Para"><a href="help:anchor='mh43558' bookID='com.apple.machelp'" class="URL">Mac'iniz için daha fazla yardım alın</a></p></body></html>