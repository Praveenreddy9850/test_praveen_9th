<html lang="fi" xml:lang="fi"><head><meta http-equiv="Content-Type" content="text/html; charset=UTF-8"><title>Muistiinpanot-ohje</title><link rel="Index" href="index.html"><meta name="description" content="Kirjoita muistiinpanoja."><meta name="keywords" content="muistiinpanot, muistiinpanojen luominen, muistiinpanojen jakaminen, kuvat muistiinpanoissa, muistiinpanojen kansiot"><meta name="robots" content="index"></head><body id="not9474646a9" lang="fi" dir="ltr" class="landing"><a name="not9474646a9"></a><img class="topicIcon" src="../GlobalArt/AppIconDefault_Notes.png" alt="" height="30" width="30"><h1>Muistiinpanot-ohje</h1><p class="Para">Kirjoita muistiinpanoja tai pidä kuvia ja tiedostoja helposti saatavilla. Jos käytät muistiinpanojen kanssa internet-tilejä, kuten iCloudia tai Googlea, muistiinpanot ovat käytettävissä muissa tietokoneissa tai laitteissa, jotka käyttävät samaa tiliä.</p><figure class="Figure"><img src="Art/S0400_NotesOverview.png" alt="Muistiinpanot-ikkuna, jossa näkyy kansioluettelo, muistiinpanojen luettelo ja kuva, joka on vedetty muistiinpanoon. Kansiot näkyvät, kun luot kansion tai kun käytät useita tilejä. Valitse luettelosta näytettävä tai muokattava muistiinpano." class="Graphic " height="278" width="433"></figure><p class="Para">Ensimmäinen muistiinpano on helppo aloittaa: avaa Muistiinpanot ja ala kirjoittaa. Kun haluat kirjoittaa uuden muistiinpanon, osoita Uusi muistiinpano -painiketta <span class="NoBreak"><img src="../GlobalArt/IL_compose_mail_osx.png" alt="" class="inlineGraphic " height="15" width="16">.</span> Muistiinpanot käyttää viestin ensimmäistä riviä muistiinpanon otsikkona.</p><p class="Para"><a href="x-help-script://com.apple.machelp/scpt/OpnAppBndID.scpt?open,com.apple.Notes" class="URL">Avaa Muistiinpanot minulle</a></p><div class="Task"><h2 role="button" aria-controls="idm74187025488" aria-expanded="true" class="Name">Muistiinpanojen käyttäminen tilien kanssa</h2><div class="TaskBody" role="region" aria-hidden="false" id="idm74187025488"><ul class="ListSingle"><li class="Item"><p class="Para"><span class="Emphasis">Tilin lisääminen Muistiinpanoille:</span> Valitse Muistiinpanot &gt; Lisää tili, valitse tilin tyyppi, kuten iCloud, ja syötä sitten tilin tiedot. Varmista, että Muistiinpanot-valintaneliö on valittuna tilille. </p><p class="Para">Jos haluat lisätä Muistiinpanot tilille, jota käytetään jo Macissasi, valitse Muistiinpanot &gt; Tilit, valitse tili ja sitten tilin Muistiinpanot-valintaneliö.</p></li><li class="Item"><p class="Para"><span class="Emphasis">Muistiinpanojen laittaminen pois päältä tilille:</span> Valitse Muistiinpanot &gt; Tilit, valitse tili ja poista sitten Muistiinpanot-valintaneliön valinta. Tilin muistiinpanot eivät näy enää Macilla. Jos haluat näyttää ne uudelleen, laita Muistiinpanot päälle tilille.</p></li><li class="Item"><p class="Para"><span class="Emphasis">Oletustilin vaihtaminen:</span> Jos käytät Muistiinpanoja useamman kuin yhden tilin kanssa, voit valita, mitä tiliä käytetään uusille muistiinpanoille. Valitse Muistiinpanot &gt; Oletustili.</p></li></ul></div></div><div class="Task"><h2 role="button" aria-controls="idm74187021792" aria-expanded="true" class="Name">Muistiinpanojen kirjoittaminen</h2><div class="TaskBody" role="region" aria-hidden="false" id="idm74187021792"><ul class="ListSingle"><li class="Item"><p class="Para"><span class="Emphasis">Kuvien tai muiden tiedostojen lisääminen ja poistaminen:</span> Vedä kuva tai tekstitiedosto muistiinpanoon (Exchange-tilellä oleviin muistiinpanoihin ei voi lisätä tiedostoja). Jos haluat poistaa kuvan tai tiedoston, valitse se ja paina poistonäppäintä (delete).</p></li><li class="Item"><p class="Para"><span class="Emphasis">Fonttien vaihtaminen:</span> Valitse Muoto &gt; Fontti ja aseta sitten oletusfontti kaikille muistiinpanoille tai vaihda muistiinpanossa valittuna olevan tekstin fontti. Muoto-valikossa voit myös muuttaa tekstin tasausta ja sisennystä.</p></li><li class="Item"><p class="Para"><span class="Emphasis">Luettelojen tekeminen:</span> Voit aloittaa luettelomerkeillä merkityn luettelon kirjoittamalla * (tähti) ja painamalla sitten välilyöntinäppäintä. Jos haluat luoda muun tyyppisiä luetteloja, valitse Muoto &gt; Luettelot.</p></li><li class="Item"><p class="Para"><span class="Emphasis">Tekstin etsiminen tai korvaaminen:</span> Paina komento-F. Jos haluat korvata tekstin, valitse Korvaa-valintaneliö, kirjoita korvaava teksti ja sitten korvaa kaikki alkuperäisen tekstin esiintymät tai etsi ja korvaa sen tietyt esiintymät.</p></li></ul><p class="Para">Jos <a href="help:anchor='mchl732d3c0a' bookID='com.apple.machelp'" class="URL">käytät Handoffia</a>, voit siirtyä Macin ja muiden laitteiden välillä kirjoittaessasi muistiinpanoja. Jos haluat avata muistiinpanon, joka on lähetetty Maciisi, osoita Muistiinpanot-kuvaketta joka näkyy Dockin päässä (oletuksena vasemmassa päässä). Jos haluat avata muistiinpanon, joka on lähetetty iOS-laitteeseesi, pyyhkäise ylös Musitiinpanon kuvaketta laitteen lukitusnäytöllä tai napauta Muistiinpanot monitoiminäytöllä.</p></div></div><div class="Task"><h2 role="button" aria-controls="idm74187015824" aria-expanded="true" class="Name">Muistiinpanojen näyttäminen</h2><div class="TaskBody" role="region" aria-hidden="false" id="idm74187015824"><ul class="ListSingle"><li class="Item"><p class="Para"><span class="Emphasis">Muistiinpanojen lajitteleminen:</span> Valitse Näytä &gt; Lajitteluperuste ja lajittele sitten päivämäärän tai otsikon mukaan.</p></li><li class="Item"><p class="Para"><span class="Emphasis">Muistiinpanojen poistaminen: </span>Valitse yksi tai useampi muistiinpano ja valitse sitten Muokkaa &gt; Poista tai paina poistonäppäintä (delete). Jos kansioluettelossa on valittuna Kaikki, muistiinpanot poistetaan vastaavista kansioista.</p></li><li class="Item"><p class="Para"><span class="Emphasis">Muistiinpanojen tallentaminen PDF-dokumentteina:</span> Valitse muistiinpano ja valitse Arkisto &gt; Vie PDF:nä.</p></li><li class="Item"><p class="Para"><span class="Emphasis">Muistiinpanojen säilyttäminen työpöydällä:</span> Avaa muistiinpano erilliseen ikkunaan kaksoisosoittamalla muistiinpanoa sivupalkissa ja valitsemalla sitten Ikkuna &gt; Kellu päällä. </p></li><li class="Item"><p class="Para"><span class="Emphasis">Muistiinpanojen etsiminen:</span> Käytä sivupalkin yläosassa olevaa hakukenttää. Jos sinulla on useampi kuin yksi kansio, Muistiinpanot etsii vain parhaillaan valittuna olevasta kansiosta. Jos haluamaasi muistiinpanoa ei löydy, osoita kansioluettelossa Kaikki. </p></li><li class="Item"><p class="Para"><span class="Emphasis">Kansiossa olevien muistiinpanojen näyttäminen:</span> Valitse kansio kansioluettelosta. Jos haluat näyttää kaikki tilin muistiinpanot, valitse kyseisen tilin Kaikki-kansio (esim. Kaikki iCloud). Jos haluat nähdä kaikkien tilien kaikki muistiinpanot, valitse Kaikki.</p></li></ul></div></div><div class="Task"><h2 role="button" aria-controls="idm74187010112" aria-expanded="true" class="Name">Kansioiden käyttäminen</h2><div class="TaskBody" role="region" aria-hidden="false" id="idm74187010112"><ul class="ListSingle"><li class="Item"><p class="Para"><span class="Emphasis">Kansioluettelon näyttäminen tai kätkeminen:</span> Valitse Näytä &gt; Näytä kansioluettelo tai Näytä &gt; Kätke kansioluettelo.</p></li><li class="Item"><p class="Para"><span class="Emphasis">Kansion luominen:</span> Siirrä osoitin tilin nimen päälle luettelossa ja osoita sitten esiin tulevaa +-merkkiä. Tai valitse Arkisto &gt; Uusi kansio (jos Kaikki-kansio on valittuna, kansio luodaan oletustilille; muussa tapauksessa se luodaan nykyisen kansion tilille).</p></li><li class="Item"><p class="Para"><span class="Emphasis">Kansion nimeäminen uudelleen:</span> Valitse kansio, osoita nimeä ja syötä uusi nimi. Voit nimetä uudelleen vain itse luomasi kansiot.</p></li><li class="Item"><p class="Para"><span class="Emphasis">Kansion poistaminen:</span> Valitse kansio ja valitse sitten Muokkaa &gt;Poista tai paina Delete-näppäintä. Voit poistaa vain itse luomiasi kansioita.</p></li><li class="Item"><p class="Para"><span class="Emphasis">Kansion siirtäminen:</span> Vedä kansio toiseen tiliin. Jos haluat tehdä siitä alikansion, vedä se toiseen kansioon. Voit siirtää vain itse luomiasi kansioita.</p></li><li class="Item"><p class="Para"><span class="Emphasis">Muistiinpanon siirtäminen toiseen kansioon:</span> Vedä muistiinpano sivupalkista kansion päälle.</p></li><li class="Item"><p class="Para"><span class="Emphasis">Muistiinpanon kopioiminen toiseen kansioon:</span> Pidä optionäppäintä painettuna, kun vedät muistiinpanoa.</p></li></ul></div></div><p class="Para">Jos luot tai muokkaat muistiinpanoja, kun et ole yhteydessä internetiin, päivitetyt muistiinpanot ovat tiliesi käytettävissä kun muodostat yhteyden uudelleen. Jos muistiinpanot eivät näy, varmista, että kansioluettelossa on valittuna Kaikki.</p><p class="Para">Muistiinpanosi tallennetaan tiliesi mukaisiin kansioihin. Jos et käytä Muistiinpanoja tilien kanssa, muistiinpanot on tallennettu Omassa Macissa -kansioon. Nämä muistiinpanot ovat käytettävissä vain Macissasi.</p><p class="Para">Jos olet aiemmin luonut muistiinpanoja Mailissa, ne näkyvät automaattisesti Muistiinpanot-ohjelmassa.</p><p class="Para"><a href="help:anchor='mh43558' bookID=‘com.apple.machelp'" class="URL">Lisää ohjeita Macille</a></p></body></html>