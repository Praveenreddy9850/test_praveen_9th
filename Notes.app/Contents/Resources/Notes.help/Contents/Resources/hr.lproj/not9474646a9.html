<html lang="hr" xml:lang="hr"><head><meta http-equiv="Content-Type" content="text/html; charset=UTF-8"><title>Pomoć za Bilješke</title><link rel="Index" href="index.html"><meta name="description" content="Zabilježite stvari koje morate upamtiti."><meta name="keywords" content="bilješke, izrada bilješki, dijeljenje bilješki, slike u bilješkama, mape za bilješke"><meta name="robots" content="index"></head><body id="not9474646a9" lang="hr" dir="ltr" class="landing"><a name="not9474646a9"></a><img class="topicIcon" src="../GlobalArt/AppIconDefault_Notes.png" alt="" height="30" width="30"><h1>Pomoć za Bilješke</h1><p class="Para">Zabilježite stvari koje morate upamtiti ili držite fotografije i datoteke pri ruci. Ako aplikaciju Bilješke koristite na internetskim računima kao što su iCloud ili Google, vašim ćete bilješkama moći pristupiti s drugih računala ili uređaja na kojima koristite te račune.</p><figure class="Figure"><img src="Art/S0400_NotesOverview.png" alt="Prozor s bilješkama prikazuje popis mapa, popis bilješki s odabranom bilješkom, te sliku koja je povučena u bilješku. Mape su prikazane kada izradite mapu ili koristite nekoliko računa. Odaberite bilješku u popisu da biste je pregledali ili uredili." class="Graphic " height="279" width="433"></figure><p class="Para">Lako je početi izrađivati prvu bilješku: otvorite Bilješke i počnite tipkati. Za izradu nove bilješke kliknite na tipku Sastavi <span class="NoBreak"><img src="../GlobalArt/IL_compose_mail_osx.png" alt="" class="inlineGraphic " height="15" width="16">.</span> Aplikacija Bilješke koristi prvi redak bilješke kao naslov.</p><p class="Para"><a href="x-help-script://com.apple.machelp/scpt/OpnAppBndID.scpt?open,com.apple.Notes" class="URL">Otvori Bilješke</a></p><div class="Task"><h2 role="button" aria-controls="idm373507712832" aria-expanded="true" class="Name">Korištenje aplikacije Bilješke na vašim računima</h2><div class="TaskBody" role="region" aria-hidden="false" id="idm373507712832"><ul class="ListSingle"><li class="Item"><p class="Para"><span class="Emphasis">Dodavanje računa za uporabu s Bilješkama:</span> Odaberite Bilješke &gt; Dodaj račun, odaberite vrstu računa, kao npr. iCloud, te zatim unesite informacije o računu. Provjerite je li za taj račun označen kvadratić Bilješke. </p><p class="Para">Za dodavanje aplikacije Bilješke za račun koji već koristite na svom Macu, odaberite Bilješke &gt; Računi, zatim odaberite račun te potom označite kvadratić Bilješke za taj račun.</p></li><li class="Item"><p class="Para"><span class="Emphasis">Isključivanje aplikacije Bilješke za račun:</span>  Odaberite Bilješke &gt; Računi, odaberite račun i zatim odznačite kvadratić Bilješke. Bilješke za taj račun više se neće prikazivati na vašem Macu; za njihov ponovni prikaz uključite aplikaciju Bilješke za taj račun.</p></li><li class="Item"><p class="Para"><span class="Emphasis">Promjena standardnog računa:</span> Ako Bilješke koristite na više računa, možete odabrati koji ćete račun koristiti za nove bilješke. Odaberite Bilješke &gt; Standardni račun.</p></li></ul></div></div><div class="Task"><h2 role="button" aria-controls="idm373507709088" aria-expanded="true" class="Name">Pisanje bilješki</h2><div class="TaskBody" role="region" aria-hidden="false" id="idm373507709088"><ul class="ListSingle"><li class="Item"><p class="Para"><span class="Emphasis">Dodavanje i brisanje slika te ostalih datoteka:</span> Povucite sliku ili tekstualnu datoteku u bilješku (u Exchange računima ne možete dodavati datoteke u bilješke). Kako biste obrisali sliku ili datoteku, odaberite ju te zatim pritisnite tipku Delete.</p></li><li class="Item"><p class="Para"><span class="Emphasis">Promjena fonta:</span> Odaberite Format &gt; Font te zatim podesite standardni font za sve svoje bilješke ili promijenite font za odabrani tekst iz bilješke. U izborniku Format možete promijeniti i način na koji je tekst poravnan ili uvučen.</p></li><li class="Item"><p class="Para"><span class="Emphasis">Izrada popisa:</span>  Za brzo kreiranje buletirane liste, unesite * (zvjezdica) i zatim pritisnite razmaknicu na tipkovnici. Za izradu ostalih vrsti popisa odaberite Format &gt; Popisi.</p></li><li class="Item"><p class="Para"><span class="Emphasis">Pronalaženje ili zamjena teksta:</span>  Pritisnite Command-F. Kako biste zamijenili tekst, odaberite kvadratić Zamijeni, unesite zamjenski tekst te zatim ili zamijenite sve primjere izvornog teksta ili pronađite i zamijenite određeni primjer tog teksta.</p></li></ul><p class="Para">Ako <a href="help:anchor='mchl732d3c0a' bookID='com.apple.machelp'" class="URL">koristite Handoff</a>, možete se prebacivati između Maca i ostalih uređaja dok pišete bilješke. Da biste otvorili bilješku predanu na Macu, kliknite na ikonu Bilješke koja se pojavi na kraju Docka (zadano, lijevi kraj). Da biste otvorili bilješku predanu na iOS uređaju, povucite prema gore od ikone aktivnosti Bilješki na zaključanom zaslonu uređaja ili dodirnite Bilješke na zaslonu za višezadaćnost.</p></div></div><div class="Task"><h2 role="button" aria-controls="idm373507703024" aria-expanded="true" class="Name">Pregledavanje bilješki</h2><div class="TaskBody" role="region" aria-hidden="false" id="idm373507703024"><ul class="ListSingle"><li class="Item"><p class="Para"><span class="Emphasis">Razvrstavanje bilješki:</span> Odaberite Prikaz &gt; Sortiraj prema, te zatim razvrstajte bilješke prema datumu ili naslovu.</p></li><li class="Item"><p class="Para"><span class="Emphasis">Brisanje bilješki:</span> Odaberite jednu ili više bilješki, zatim odaberite Uredi &gt; Obriši ili pritisnite tipku Delete na tipkovnici. Ako je na popisu mapa označeno Sve bilješke, bilješke će nestati iz njihovih pripadajućih mapa.</p></li><li class="Item"><p class="Para"><span class="Emphasis">Spremanje bilješki u obliku PDF dokumenta:</span> Odaberite bilješku, zatim odaberite Datoteka &gt; Eksportiraj kao PDF.</p></li><li class="Item"><p class="Para"><span class="Emphasis">Kako bi bilješke ostale na radnoj površini:</span> Dva puta kliknite na bilješku u rubnom stupcu za otvaranje u zasebnom prozoru, zatim odaberite Prozor &gt;  Postavi na vrh. </p></li><li class="Item"><p class="Para"><span class="Emphasis">Pronalaženje bilješki:</span> Koristite polje za pretraživanje na vrhu rubnog stupca. Ako imate više mapa, aplikacija Bilješke pretražit će samo trenutno odabranu mapu. Ako niste pronašli željenu bilješku, kliknite na Sve bilješke na popisu mapa. </p></li><li class="Item"><p class="Para"><span class="Emphasis">Prikazivanje bilješki u mapi:</span> Odaberite mapu s popisa mapa. Za prikaz svih bilješki računa, odaberite Sve mape za taj račun, kao što je Sve iCloud. Za pregled svih bilješki svih računa, odaberite Sve bilješke.</p></li></ul></div></div><div class="Task"><h2 role="button" aria-controls="idm373507697408" aria-expanded="true" class="Name">Uporaba mapa</h2><div class="TaskBody" role="region" aria-hidden="false" id="idm373507697408"><ul class="ListSingle"><li class="Item"><p class="Para"><span class="Emphasis">Prikazivanje ili sakrivanje popisa mapa:</span>  Odaberite Prikaz &gt; Prikaži popis mapa ili Prikaz &gt; Sakrij popis mapa.</p></li><li class="Item"><p class="Para"><span class="Emphasis">Izrađivanje mape:</span> Pomaknite kursor preko naziva računa na popisu i zatim kliknite na + koji će se pojaviti. Druga je mogućnost da odaberete Datoteka &gt; Nova mapa (ako ste odabrali Sve bilješke, mapa se kreira u standardnom računu, a u suprotnome u računu trenutačne mape).</p></li><li class="Item"><p class="Para"><span class="Emphasis">Preimenovanje mape:</span> Odaberite mapu, kliknite na naziv, a zatim upišite novi naziv. Možete preimenovati samo mape koje ste sami izradili.</p></li><li class="Item"><p class="Para"><span class="Emphasis">Brisanje mape:</span>  Odaberite mapu, zatim odaberite Uredi &gt; Obriši ili pritisnite tipku Delete na tipkovnici. Možete obrisati samo mape koje ste sami izradili.</p></li><li class="Item"><p class="Para"><span class="Emphasis">Premještanje mape:</span> Povucite mapu u drugi račun. Kako biste je promijenili u podmapu, povucite je u drugu mapu. Možete premještati samo mape koje ste sami izradili.</p></li><li class="Item"><p class="Para"><span class="Emphasis">Premještanje bilješke u drugu mapu:</span>  Povucite bilješku s rubnog stupca u mapu.</p></li><li class="Item"><p class="Para"><span class="Emphasis">Kopiranje bilješke u drugu mapu:</span> Zadržite pritisnutom tipku Option na tipkovnici kad povlačite bilješku.</p></li></ul></div></div><p class="Para">Ako izrađujete ili uređujete bilješke kad niste spojeni na internet, ažurirane bilješke bit će dostupne na vašim računima kad se ponovno spojite. Ako ne vidite svoje bilješke, provjerite jeste li na popisu mapa odabrali Sve bilješke.</p><p class="Para">Vaše su bilješke pohranjene u mapama, u skladu s vašim računima. Ako aplikaciju Bilješke ne koristite na nijednom računu, vaše se bilješke spremaju u mapu Na mom Macu te su dostupne samo na vašem Macu.</p><p class="Para">Sve bilješke koje ste prethodno kreirali u aplikaciji Mail automatski se pojavljuju u aplikaciji Bilješke.</p><p class="Para"><a href="help:anchor='mh43558' bookID='com.apple.machelp'" class="URL">Zatražite dodatnu pomoć za svoj Mac</a></p></body></html>