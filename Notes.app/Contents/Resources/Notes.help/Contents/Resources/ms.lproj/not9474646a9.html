<html lang="ms" xml:lang="ms"><head><meta http-equiv="Content-Type" content="text/html; charset=UTF-8"><title>Bantuan Nota</title><link rel="Index" href="index.html"><meta name="description" content="Catat perkara untuk diingati."><meta name="keywords" content="nota, cipta nota, kongsi nota, gambar dalam nota, folder untuk nota"><meta name="robots" content="index"></head><body id="not9474646a9" lang="ms" dir="ltr" class="landing"><a name="not9474646a9"></a><img class="topicIcon" src="../GlobalArt/AppIconDefault_Notes.png" alt="" height="30" width="30"><h1>Bantuan Nota</h1><p class="Para">Catat perkara untuk diingati, atau sediakan foto dan fail. Jika anda menggunakan akaun Internet seperti iCloud atau Google dengan Nota, nota anda tersedia pada komputer atau peranti lain di mana anda gunakan akaun tersebut.</p><figure class="Figure"><img src="Art/S0400_NotesOverview.png" alt="Tetingkap Nota menunjukkan senarai folder, senarai nota dengan nota yang dipilih dan imej yang telah diseret ke dalam nota. Folder ditunjukkan apabila anda mencipta folder atau menggunakan berbilang akaun. Pilih nota dalam senarai untuk melihat atau mengeditnya." class="Graphic " height="279" width="433"></figure><p class="Para">Ia adalah mudah untuk memulakan nota pertama anda: buka Nota dan mulakan menaip. Untuk menulis nota baru, klik butang Gubah <span class="NoBreak"><img src="../GlobalArt/IL_compose_mail_osx.png" alt="" class="inlineGraphic " height="15" width="16">.</span> Nota menggunakan baris pertama nota anda sebagai tajuk.</p><p class="Para"><a href="x-help-script://com.apple.machelp/scpt/OpnAppBndID.scpt?open,com.apple.Notes" class="URL">Buka Nota untuk saya</a></p><div class="Task"><h2 role="button" aria-controls="idm114878809408" aria-expanded="true" class="Name">Gunakan Nota dengan akaun anda</h2><div class="TaskBody" role="region" aria-hidden="false" id="idm114878809408"><ul class="ListSingle"><li class="Item"><p class="Para"><span class="Emphasis">Tambah akaun untuk digunakan dengan Nota:</span> Pilih Nota &gt; Tambah Akaun, pilih jenis akaun seperti iCloud, kemudian masukkan maklumat akaun anda. Pastikan kotak semak Nota dipilih untuk akaun itu. </p><p class="Para">Untuk menambah Nota bagi akaun yang telah digunakan pada Mac anda, pilih Nota &gt;  Akaun, pilih akaun, kemudian pilih kotak semak Nota bagi akaun itu.</p></li><li class="Item"><p class="Para"><span class="Emphasis">Nyahaktifkan Nota untuk akaun:</span>  Pilih Nota &gt; Akaun, pilih akaun, kemudian nyahpilih kotak semak Nota. Nota bagi akaun tersebut tidak lagi ditunjukkan pada Mac anda; untuk menunjukkan nota lagi, aktifkan Nota bagi akaun itu.</p></li><li class="Item"><p class="Para"><span class="Emphasis">Ubah akaun lalai:</span> Jika anda menggunakan Nota dengan lebih daripada satu akaun, anda dapat memilih akaun mana untuk digunakan bagi nota baru. Pilih Nota &gt; Akaun Lalai.</p></li></ul></div></div><div class="Task"><h2 role="button" aria-controls="idm114878805968" aria-expanded="true" class="Name">Tulis nota</h2><div class="TaskBody" role="region" aria-hidden="false" id="idm114878805968"><ul class="ListSingle"><li class="Item"><p class="Para"><span class="Emphasis">Tambah dan padam gambar atau fail lain:</span> Seret imej atau fail teks ke dalam nota (anda tidak dapat menambah fail ke nota dalam akaun Exchange). Untuk memadam imej atau fail, pilih ia, kemudian tekan kekunci Delete.</p></li><li class="Item"><p class="Para"><span class="Emphasis">Tukar fon:</span> Pilih Format &gt; Fon, kemudian tetapkan fon lalai untuk semua nota anda, atau ubah fon untuk teks dipilih dalam nota. Dari menu Format, anda boleh juga ubah bagaimana teks dilaraskan atau berinden.</p></li><li class="Item"><p class="Para"><span class="Emphasis">Buat senarai: </span> Untuk memulakan senarai titik tumpu khas dengan cepat, taipkan * (asterik), kemudian tekan kekunci Space. Untuk cipta jenis senarai lain, pilih Format &gt; Senarai.</p></li><li class="Item"><p class="Para"><span class="Emphasis">Cari atau ganti teks: </span> Tekan Command-F. Untuk menggantikan teks, pilih kotak semak Gantikan, taip teks penggantian, kemudian gantikan semua keadaan dari teks asal, atau cari dan ganti keadaan tertentu daripadanya.</p></li></ul><p class="Para">Jika anda <a href="help:anchor='mchl732d3c0a' bookID='com.apple.machelp'" class="URL">menggunakan Handoff</a>, anda boleh tukar di antara Mac anda dan peranti lain semasa menulis nota. Untuk membuka nota yang diserahkan ke Mac anda, klik ikon Nota yang muncul di hujung Dock (secara lalai, hujung kiri). Untuk membuka nota yang diserahkan ke peranti iOS, leret ke atas dari ikon aktiviti Nota pada skrin kunci peranti, atau ketik Nota pada skrin berbilang tugas.</p></div></div><div class="Task"><h2 role="button" aria-controls="idm114878799952" aria-expanded="true" class="Name">Lihat nota</h2><div class="TaskBody" role="region" aria-hidden="false" id="idm114878799952"><ul class="ListSingle"><li class="Item"><p class="Para"><span class="Emphasis">Isih nota:</span> Pilih Lihat &gt; Isih Oleh, kemudian isih mengikut tarikh atau tajuk.</p></li><li class="Item"><p class="Para"><span class="Emphasis">Padam nota:</span> Pilih satu atau lebih nota, kemudian pilih Edit &gt; Padam, atau tekan kekunci Delete. Jika Semua Nota dipilih dalam senarai folder, notanya dikeluarkan daripada folder masing-masing.</p></li><li class="Item"><p class="Para"><span class="Emphasis">Simpan nota sebagai dokumen PDF:</span> Pilih nota, kemudian pilih Fail &gt; Eksport sebagai PDF.</p></li><li class="Item"><p class="Para"><span class="Emphasis">Simpan nota pada desktop:</span> Klik dua kali pada nota dalam bar sisi untuk membukanya dalam tetingkap yang berasingan, kemudian tutup Tetingkap &gt; Apung Di Atas. </p></li><li class="Item"><p class="Para"><span class="Emphasis">Cari nota:</span> Gunakan medan carian di bahagian atas bar sisi. Jika anda mempunyai lebih daripada satu folder, Nota mencari folder semasa yang dipilih sahaja. Jika nota yang dijangka tidak dijumpai, klik Semua Nota dalam senarai folder. </p></li><li class="Item"><p class="Para"><span class="Emphasis">Tunjukkan nota dalam folder:</span> Pilih folder dalam senarai folder. Untuk melihat semua nota dalam akaun, pilih Semua folder untuk akaun tersebut seperti Semua iCloud. Untuk melihat semua nota dalam semua akaun, pilih Semua Nota.</p></li></ul></div></div><div class="Task"><h2 role="button" aria-controls="idm114878794000" aria-expanded="true" class="Name">Gunakan folder</h2><div class="TaskBody" role="region" aria-hidden="false" id="idm114878794000"><ul class="ListSingle"><li class="Item"><p class="Para"><span class="Emphasis">Tunjukkan atau sembunyikan senarai folder: </span> Pilih Lihat &gt; Tunjukkan Senarai Folder atau Lihat &gt; Sembunyikan Senarai Folder.</p></li><li class="Item"><p class="Para"><span class="Emphasis">Cipta folder:</span> Alih penuding ke atas nama akaun di dalam senarai, kemudian klik + yang muncul. Atau pilih Fail &gt; Folder Baru (jika Semua Nota dipilih, folder dicipta dalam akaun lalai; jika tidak, ia dicipta dalam akaun folder semasa).</p></li><li class="Item"><p class="Para"><span class="Emphasis">Ubah nama folder:</span> Pilih folder, klik namanya, kemudian masukkan nama baru. Anda boleh ubah nama folder yang anda ciptakan sahaja.</p></li><li class="Item"><p class="Para"><span class="Emphasis">Padam folder: </span> Pilih folder, kemudian pilih Edit &gt; Padam, atau tekan kekunci Delete. Anda boleh padam folder yang anda ciptakan sahaja.</p></li><li class="Item"><p class="Para"><span class="Emphasis">Alih folder:</span> Seret folder ke akaun yang lain. Untuk membuat subfolder, seretnya ke folder yang lain. Anda boleh alih folder yang anda ciptakan sahaja.</p></li><li class="Item"><p class="Para"><span class="Emphasis">Alihkan nota ke folder yang lain: </span> Seret nota dari bar sisi pada folder.</p></li><li class="Item"><p class="Para"><span class="Emphasis">Salin nota ke folder lain:</span> Tekan terus kekunci Option semasa anda menyeret nota.</p></li></ul></div></div><p class="Para">Jika anda membuat atau mengedit nota semasa diputuskan sambungan daripada Internet, nota yang dikemas kini tersedia kepada akaun anda selepas anda sambung semula. Jika anda tidak melihat nota anda, pastikan Semua Nota dipilih dalam senarai folder.</p><p class="Para">Nota anda disimpan dalam folder, sepadan dengan akaun anda. Jika anda tidak menggunakan Nota dengan sebarang akaun, nota anda yang disimpan dalam folder dinamakan Pada Mac Saya; nota tersebut tersedia hanya pada Mac anda.</p><p class="Para">Sebarang nota yang anda cipta sebelumnya dalam Mail muncul dalam Nota secara automatik.</p><p class="Para"><a href="help:anchor='mh43558' bookID='com.apple.machelp'" class="URL">Dapatkan lebih maklumat untuk Mac anda</a></p></body></html>