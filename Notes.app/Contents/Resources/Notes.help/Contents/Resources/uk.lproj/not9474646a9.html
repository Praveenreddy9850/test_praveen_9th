<html lang="uk" xml:lang="uk"><head><meta http-equiv="Content-Type" content="text/html; charset=UTF-8"><title>Довідка Нотаток</title><link rel="Index" href="index.html"><meta name="description" content="Занотовуйте все, що потрібно не забути."><meta name="keywords" content="нотатки, створення нотаток, оприлюднення нотаток, зображення в нотатках, папки для нотаток"><meta name="robots" content="index"></head><body id="not9474646a9" lang="uk" dir="ltr" class="landing"><a name="not9474646a9"></a><img class="topicIcon" src="../GlobalArt/AppIconDefault_Notes.png" alt="" height="30" width="30"><h1>Довідка Нотаток</h1><p class="Para">Занотовуйте все, що потрібно не забути, і тримайте потрібні фото та інші файли під рукою. За використання таких інтернет-записів, як iCloud або Google у програмі «Нотатки», ваші нотатки будуть доступні на інших комп’ютерах або пристроях, на яких настроєно ці облікові записи.</p><figure class="Figure"><img src="Art/S0400_NotesOverview.png" alt="Вікно нотаток зі списком папок, списком нотаток із виділеною нотаткою, а також зображенням, яке було перетягнуте в нотатку. Папки з’являються, якщо є кілька облікових записів або якщо було створено папку. Для перегляду чи редагування нотатки виберіть її у списку." class="Graphic " height="291" width="433"></figure><p class="Para">Створити першу нотатку просто: запустіть програму «Нотатки» та введіть текст. Щоб створити нову нотатку, натисніть кнопку «Створити» <span class="NoBreak"><img src="../GlobalArt/IL_compose_mail_osx.png" alt="" class="inlineGraphic " height="15" width="16">.</span> Заголовком нотатки буде перший рядок тексту.</p><p class="Para"><a href="x-help-script://com.apple.machelp/scpt/OpnAppBndID.scpt?open,com.apple.Notes" class="URL">Відкрити програму «Нотатки»</a></p><div class="Task"><h2 role="button" aria-controls="idm400170052704" aria-expanded="true" class="Name">Використання програми «Нотатки» з різними обліковими записами</h2><div class="TaskBody" role="region" aria-hidden="false" id="idm400170052704"><ul class="ListSingle"><li class="Item"><p class="Para"><span class="Emphasis">Додавання облікового запису для використання з Нотатками.</span> Виберіть меню «Нотатки» &gt; «Додати обліковий запис», а потім виберіть тип облікового запису, наприклад iCloud, і введіть потрібну інформацію. Обов’язково поставте позначку для програми «Нотатки» у вибраному обліковому записі. </p><p class="Para">Щоб додати нотатку у використовуваний обліковий запис на комп’ютері Mac, виберіть меню «Нотатки» &gt; «Облікові записи», виберіть запис, а потім поставте позначку навпроти програми «Нотатки» у вибраному обліковому записі.</p></li><li class="Item"><p class="Para"><span class="Emphasis">Вимкнення програми «Нотатки» в обліковому записі.</span>  Виберіть меню «Нотатки» &gt; «Облікові записи», потім зніміть позначку поряд із пунктом «Нотатки». Нотатки в цьому обліковому записі на комп’ютері Mac не відображатимуться. Щоб увімкнути їх знову, установіть відповідну позначку для програми «Нотатки».</p></li><li class="Item"><p class="Para"><span class="Emphasis">Змінення стандартного облікового запису.</span> Якщо програма «Нотатки» використовується в кількох облікових записах, ви можете вибрати окремий запис для нових нотаток. Виберіть меню «Нотатки» &gt; «Основний запис».</p></li></ul></div></div><div class="Task"><h2 role="button" aria-controls="idm400170048080" aria-expanded="true" class="Name">Створення вмісту нотаток</h2><div class="TaskBody" role="region" aria-hidden="false" id="idm400170048080"><ul class="ListSingle"><li class="Item"><p class="Para"><span class="Emphasis">Додавання й видалення зображень або інших файлів.</span> Перетягніть текстовий файл або файл зображення на нотатку (в облікових записах Exchange додавати файли в нотатки не можна). Щоб видалити зображення або файл, виберіть його, а потім натисніть клавішу Delete.</p></li><li class="Item"><p class="Para"><span class="Emphasis">Змінення шрифтів.</span> Виберіть «Формат» &gt; «Шрифт», а потім виберіть стандартний шрифт для всіх нотаток або змініть його для вибраного тексту. У меню «Формат» можна змінити вирівнювання та відступи в тексті.</p></li><li class="Item"><p class="Para"><span class="Emphasis">Створення списків. </span> Щоб швидко почати список із маркерами, введіть * (зірочку) і натисніть клавішу пробілу. Щоб створити інші типи списків, виберіть меню «Формат» &gt; «Списки».</p></li><li class="Item"><p class="Para"><span class="Emphasis">Пошук або замінення тексту. </span> Натисніть Command+F. Щоб замінити текст, виберіть позначку «Замінити», введіть текст для заміни, а потім або замініть усі оригінальні зразки тексту, або знайдіть і замініть вибрану частину.</p></li></ul><p class="Para">Якщо <a href="help:anchor='mchl732d3c0a' bookID='com.apple.machelp'" class="URL">використовується технологія Handoff</a>, то можна перемикатися між вашим комп’ютером Mac та іншими пристроями у процесі написання нотаток. Щоб відкрити нотатку, передану через Handoff на ваш комп’ютер Mac, клацніть іконку Нотаток, яка з’явиться в кінці панелі Dock (яка зазвичай розташована з лівого боку екрана). Щоб відкрити нотатку, передану через Handoff на ваш пристрій iOS, змахніть вгору по іконці активності Нотаток на замкненому екрані пристрою або ж натисніть «Нотатки» на початковому екрані.</p></div></div><div class="Task"><h2 role="button" aria-controls="idm400170040752" aria-expanded="true" class="Name">Перегляд нотаток</h2><div class="TaskBody" role="region" aria-hidden="false" id="idm400170040752"><ul class="ListSingle"><li class="Item"><p class="Para"><span class="Emphasis">Сортування нотаток.</span> Виберіть меню «Перегляд» &gt; «Сортувати за», а потім відсортуйте нотатки за датою або назвою.</p></li><li class="Item"><p class="Para"><span class="Emphasis">Видалення нотаток</span> Виділіть одну чи кілька нотаток і виберіть команду «Редагування» &gt; «Видалити» або натисніть клавішу Delete. Якщо під час видалення нотаток було вибрано «Всі нотатки», нотатки буде видалено з їхніх папок.</p></li><li class="Item"><p class="Para"><span class="Emphasis">Збереження нотаток як документів PDF.</span> Виділіть нотатку і виберіть «Файл» &gt; «Експортувати як PDF».</p></li><li class="Item"><p class="Para"><span class="Emphasis">Зберігання нотаток на робочому столі.</span> Двічі клацніть нотатку в боковій панелі, щоб відкрити її в окремому вікні, і виберіть «Вікно» &gt; «Плаває зверху». </p></li><li class="Item"><p class="Para"><span class="Emphasis">Пошук нотаток.</span> Угорі бокової панелі скористайтеся полем для пошуку. Якщо у вас кілька папок, пошук буде здійснено лише у вибраній наразі папці. Якщо потрібну нотатку не вдається знайти, натисніть «Всі нотатки» в списку папок. </p></li><li class="Item"><p class="Para"><span class="Emphasis">Відображення нотаток у папці.</span> Виберіть папку в списку папок. Щоб переглянути всі нотатки для цього облікового запису, виберіть папку «Всі» для цього запису, наприклад, «Всі iCloud». Щоб побачити всі нотатки у всіх облікових записах, виберіть «Всі нотатки».</p></li></ul></div></div><div class="Task"><h2 role="button" aria-controls="idm400170034432" aria-expanded="true" class="Name">Використання папок</h2><div class="TaskBody" role="region" aria-hidden="false" id="idm400170034432"><ul class="ListSingle"><li class="Item"><p class="Para"><span class="Emphasis">Відображення або приховання списку папок. </span> Виберіть «Перегляд» &gt; «Показати список папок» або «Перегляд» &gt; «Сховати список папок».</p></li><li class="Item"><p class="Para"><span class="Emphasis">Створення папки</span> Наведіть курсор на назву облікового запису в списку й клацніть відображений знак «+». Також можна вибрати «Файл» &gt; «Нова папка» (якщо виділено «Всі нотатки»,то папку буде створено в основному обліковому записі, в іншому разі папка створюється в обліковому записі, папку якого виділено).</p></li><li class="Item"><p class="Para"><span class="Emphasis">Перейменування папки.</span> Виділіть папку, клацніть її назву і введіть нову назву. Ви можете перейменовувати лише ті папки, які ви створили власноруч.</p></li><li class="Item"><p class="Para"><span class="Emphasis">Видалення папки. </span> Виділіть папку і виберіть команду «Редагування» &gt; «Видалити» або натисніть клавішу Delete. Ви можете видаляти лише ті папки, які ви створили власноруч.</p></li><li class="Item"><p class="Para"><span class="Emphasis">Переміщення папки.</span> Перетягніть папку в інший обліковий запис. Щоб зробити її вкладеною папкою, перетягуйте на іншу папку. Ви можете переміщувати лише ті папки, які ви створили власноруч.</p></li><li class="Item"><p class="Para"><span class="Emphasis">Переміщення нотатки в іншу папку </span> Перетягніть нотатку з бокової панелі у потрібну папку.</p></li><li class="Item"><p class="Para"><span class="Emphasis">Копіювання нотатки в іншу папку</span> Натисніть і утримуйте клавішу Alt під час перетягування нотатки.</p></li></ul></div></div><p class="Para">Якщо нотатки створюються чи редагуються за відсутності інтернет-з’єднання, то оновлені нотатки стануть доступними після під’єднання до Інтернету. Якщо нотатки не відображаються, впевніться, що в списку папок вибрано «Всі нотатки».</p><p class="Para">Нотатки зберігаються у папках, що відповідають вашим обліковим записам. Якщо жодного облікового запису не настроєно для використання нотаток, то нотатки зберігаються в папці «На моєму Mac». Ці нотатки доступні лише на комп’ютері Mac.</p><p class="Para">Будь-які нотатки, які було створено в Mail, автоматично з’являться в програмі «Нотатки».</p><p class="Para"><a href="help:anchor='mh43558' bookID='com.apple.machelp'" class="URL">Додаткова інформація щодо функцій комп’ютера Mac</a></p></body></html>