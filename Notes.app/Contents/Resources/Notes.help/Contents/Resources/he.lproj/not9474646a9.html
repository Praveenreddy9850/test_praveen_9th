<html lang="he" xml:lang="he"><head><meta http-equiv="Content-Type" content="text/html; charset=UTF-8"><title>עזרה בנושא ״פתקים״</title><link rel="Index" href="index.html"><meta name="description" content="שרבט/י דברים שעליך לזכור."><meta name="keywords" content="פתקים, ליצור פתקים, לשתף פתקים, תמונות בפתקים, תיקיות עבור פתקים"><meta name="robots" content="index"></head><body id="not9474646a9" lang="he" dir="rtl" class="landing"><a name="not9474646a9"></a><img class="topicIcon" src="../GlobalArt/AppIconDefault_Notes.png" alt="" height="30" width="30"><h1>עזרה בנושא ״פתקים״</h1><p class="Para">שרבט/י דברים שעליך לזכור, או שמור/י תמונות וקבצים בהישג יד. אם הינך משתמש/ת בחשבונות אינטרנט כגון iCloud או Google עם ״פתקים״, הפתקים שלך זמינים במחשבים או במכשירים אחרים שבהם הינך משתמש/ת בחשבונות אלה.</p><figure class="Figure"><img src="Art/S0400_NotesOverview.png" alt="חלון של היישום ״פתקים״ ובו רשימת התיקיות, רשימת הפתקים שאחד הפתקים בה נבחר ותמונה שנגררה לתוך פתק. תיקיות יוצגו אם תיצור/י תיקיה או במקרה של שימוש בחשבונות רבים. בחר/י פתק מתוך הרשימה כדי להציג או לערוך אותו." class="Graphic " height="264" width="433"></figure><p class="Para">קל להתחיל לעבוד עם הפתק הראשון שלך: פתח/י את היישום ״פתקים״ והתחל/י להקליד. כדי לכתוב פתק חדש, לחץ/י על כפתור ״חבר״ <span class="NoBreak"><img src="../GlobalArt/IL_compose_mail_osx.png" alt="" class="inlineGraphic " height="15" width="16">.</span> ״פתקים״ משתמש בשורה הראשונה הכתובה בפתק ככותרת.</p><p class="Para"><a href="x-help-script://com.apple.machelp/scpt/OpnAppBndID.scpt?open,com.apple.Notes" class="URL">פתח את ״פתקים״ עבורי</a></p><div class="Task"><h2 role="button" aria-controls="idm2570459328" aria-expanded="true" class="Name">שימוש ב״פתקים״ עם החשבונות שלך</h2><div class="TaskBody" role="region" aria-hidden="false" id="idm2570459328"><ul class="ListSingle"><li class="Item"><p class="Para"><span class="Emphasis">הוספת חשבון לצורך שימוש ב״פתקים״ עם החשבון:</span> בחר/י ״פתקים״ &gt; ״הוסף חשבון״, בחר/י סוג חשבון כגון iCloud ולאחר מכן הזן/י את פרטי החשבון. ודא/י שתיבת הסימון ״פתקים״ נבחרה עבור החשבון. </p><p class="Para">כדי להוסיף את ״פתקים״ לחשבון שכבר נמצא בשימוש ב-Mac, בחר/י ״פתקים״ &gt; ״חשבונות״, בחר/י את החשבון ולאחר מכן בחר/י את תיבת הסימון ״פתקים״ עבור החשבון.</p></li><li class="Item"><p class="Para"><span class="Emphasis">השבתת ״פתקים״ עבור חשבון:</span>  בחר/י ״פתקים״ &gt; ״חשבונות״, בחר/י את החשבון ואז בטל/י את הבחירה בתיבת הסימון ״פתקים״. הפתקים עבור חשבון זה כבר לא יוצגו ב-Mac; כדי להציג אותם שוב, הפעל/י את ״פתקים״ עבור החשבון.</p></li><li class="Item"><p class="Para"><span class="Emphasis">שינוי חשבון ברירת-המחדל:</span> אם הינך משתמש/ת ב״פתקים״ עם יותר מחשבון אחד, באפשרותך לבחור באיזה חשבון להשתמש עבור פתקים חדשים. בחר/י ״פתקים״ &gt; ״חשבון ברירת-המחדל״.</p></li></ul></div></div><div class="Task"><h2 role="button" aria-controls="idm2570455408" aria-expanded="true" class="Name">כתיבת פתקים</h2><div class="TaskBody" role="region" aria-hidden="false" id="idm2570455408"><ul class="ListSingle"><li class="Item"><p class="Para"><span class="Emphasis">הוספה ומחיקה של תמונות או קבצים אחרים:</span> גרור/י תמונה או קובץ מלל לפתק (לא ניתן להוסיף תמונות לפתקים בחשבונות Exchange). כדי למחוק תמונה או קובץ, בחר/י אותם והקש/י על מקש Delete.</p></li><li class="Item"><p class="Para"><span class="Emphasis">שינוי גופנים:</span> בחר/י ״עיצוב״ &gt; ״גופן״ והגדר/י גופן ברירת-מחדל עבור כל הפתקים שלך, או שנה/י את הגופן של מלל נבחר בפתק. בתפריט ״עיצוב״ ניתן גם לשנות את היישור או ההזחה של מלל.</p></li><li class="Item"><p class="Para"><span class="Emphasis">יצירת רשימות: </span> כדי להתחיל במהירות רשימה עם תבליטים, הקלד/י * (כוכבית) ואז הקש/י על מקש הרווח. כדי ליצור סוגים אחרים של רשימות, בחר/י ״עיצוב״ &gt; ״רשימות״.</p></li><li class="Item"><p class="Para"><span class="Emphasis">חיפוש או החלפה של מלל: </span> הקש/י Command-‏F. כדי להחליף מלל, בחר/י בתיבת הסימון ״החלף״, הקלד/י את המלל החלופי ואז החלף/י את כל המופעים של המלל המקורי או חפש/י והחלף/י מופע מסוים שלו.</p></li></ul><p class="Para">אם <a href="help:anchor='mchl732d3c0a' bookID='com.apple.machelp'" class="URL">תשתמש/י ב-Handoff</a>, תוכל/י לעבור בין Mac למכשירים אחרים בזמן כתיבת פתקים. כדי לפתוח פתק שהועבר למחשב ה-Mac שלך, לחץ/י על הצלמית ״פתקים״ המוצגת בקצה של Dock (כברירת-מחדל, בקצה השמאלי). כדי לפתוח פתק שהועבר למכשיר iOS, במסך הנעילה של המכשיר, החלק/י את האצבע מצלמית הפעילות של ״פתקים״ כלפי  מטה או הקש/י על ״פתקים״ במסך ריבוי המשימות.</p></div></div><div class="Task"><h2 role="button" aria-controls="idm2570449472" aria-expanded="true" class="Name">צפייה בפתקים</h2><div class="TaskBody" role="region" aria-hidden="false" id="idm2570449472"><ul class="ListSingle"><li class="Item"><p class="Para"><span class="Emphasis">מיון פתקים:</span> בחר/י ״תצוגה״ &gt; ״מיין לפי״ ולאחר מכן מיין/י לפי תאריך או כותרת.</p></li><li class="Item"><p class="Para"><span class="Emphasis">מחיקת פתקים:</span> בחר/י פתק אחד או יותר ואז בחר/י ״עריכה״ &gt; ״מחק״ או הקש/י על מקש Delete. אם האפשרות ״כל הפתקים״ נבחרת ברשימת התיקיות, הפתקים נמחקים מהתיקיות שלהם.</p></li><li class="Item"><p class="Para"><span class="Emphasis">שמירת פתקים כמסמכי PDF:</span> בחר/י פתק ואז בחר/י ״קובץ״ &gt; ״ייצא כ-PDF״.</p></li><li class="Item"><p class="Para"><span class="Emphasis">שמירת פתקים במכתבה:</span> לחץ/י פעמיים על פתק בסרגל הצד כדי לפתוח אותו בחלון נפרד ואז בחר/י ״חלון״ &gt; ״חלון צף״. </p></li><li class="Item"><p class="Para"><span class="Emphasis">חיפוש פתקים:</span> השתמש/י בשדה החיפוש שבחלקו העליון של סרגל הצד. אם יש לך יותר מתיקיה אחת, ״פתקים״ מחפש רק בתיקיה הנבחרת כעת. אם הפתק הרצוי לא נמצא, לחץ/י על ״כל הפתקים״ ברשימת התיקיות. </p></li><li class="Item"><p class="Para"><span class="Emphasis">הצגת הפתקים בתיקיה:</span> בחר/י את התיקיה ברשימת התיקיות. על-מנת לראות את כל הפתקים בחשבון, בחר/י את התיקיה ״כל״ של החשבון, כגון ״כל iCloud״. על-מנת לראות את כל הפתקים בכל החשבונות, בחר/י ״כל הפתקים״.</p></li></ul></div></div><div class="Task"><h2 role="button" aria-controls="idm2570442976" aria-expanded="true" class="Name">שימוש בתיקיות</h2><div class="TaskBody" role="region" aria-hidden="false" id="idm2570442976"><ul class="ListSingle"><li class="Item"><p class="Para"><span class="Emphasis">הצגה או הסתרה של רשימת התיקיות: </span> בחר/י ״תצוגה״ &gt; ״הצגת רשימת תיקיות״ או ״תצוגה״ &gt; ״הסתרת רשימת תיקיות״.</p></li><li class="Item"><p class="Para"><span class="Emphasis">יצירת תיקיה:</span> הזז/י את המצביע מעל שם של חשבון ברשימה ואז לחץ/י על סימן + שמופיע. לחלופין, בחר/י ״קובץ״ &gt; ״תיקיה חדשה״ (אם האפשרות ״כל הפתקים״ נבחרת, התיקיה תיווצר בחשבון ברירת-המחדל; אם לא, היא תיווצר בחשבון של התיקיה הנוכחית).</p></li><li class="Item"><p class="Para"><span class="Emphasis">שינוי שם של תיקיה:</span> בחר/י את התיקיה, לחץ/י על שמה והקלד/י שם חדש. באפשרותך לשנות רק שמות של תיקיות שאת/ה יצרת.</p></li><li class="Item"><p class="Para"><span class="Emphasis">מחיקת תיקיה: </span> בחר/י את התיקיה ואז בחר/י ״עריכה״ &gt; ״מחק״ או הקש/י על מקש Delete. באפשרותך למחוק רק תיקיות שאת/ה יצרת.</p></li><li class="Item"><p class="Para"><span class="Emphasis">העברת תיקיה:</span> גרור/י את התיקיה לחשבון אחר. כדי להפוך אותה לתיקיית משנה, גרור/י אותה לתיקיה אחרת. באפשרותך להעביר רק תיקיות שאת/ה יצרת.</p></li><li class="Item"><p class="Para"><span class="Emphasis">העברת פתק לתיקיה אחרת: </span> גרור/י את הפתק מסרגל הצד לתיקיה.</p></li><li class="Item"><p class="Para"><span class="Emphasis">העתקת פתק לתיקיה אחרת:</span> החזק/י את מקש Option לחוץ תוך גרירת הפתק.</p></li></ul></div></div><p class="Para">אם תיצור/י או תערוך/י פתקים כשאינך מחובר/ת לאינטרנט, הפתקים המעודכנים יהיו זמינים עבור החשבונות שלך לאחר שתתחבר/י שוב. אם אינך רואה את הפתקים שלך, ודא/י שהאפשרות ״כל הפתקים״ נבחרה ברשימת התיקיות.</p><p class="Para">הפתקים שלך מאוחסנים בתיקיות בהתאם לחשבונות שלך. אם אינך משתמש/ת ב״פתקים״ באף חשבון, הפתקים שלך מאוחסנים בתיקיה בשם ״ב-Mac שלי״; פתקים אלה זמינים ב-Mac שלך בלבד.</p><p class="Para">פתקים שיצרת קודם לכן ב-Mail מופיעים אוטומטית ב״פתקים״.</p><p class="Para"><a href="help:anchor='mh43558' bookID='com.apple.machelp'" class="URL">קבל/י עזרה נוספת עבור ה-Mac</a></p></body></html>