<html lang="nb" xml:lang="nb"><head><meta http-equiv="Content-Type" content="text/html; charset=UTF-8"><title>Notater-hjelp</title><link rel="Index" href="index.html"><meta name="description" content="Noter ting du må huske på."><meta name="keywords" content="notater, opprett notater, del notater, bilder i notater, mapper for notater"><meta name="robots" content="index"></head><body id="not9474646a9" lang="nb" dir="ltr" class="landing"><a name="not9474646a9"></a><img class="topicIcon" src="../GlobalArt/AppIconDefault_Notes.png" alt="" height="30" width="30"><h1>Notater-hjelp</h1><p class="Para">Noter ting du må huske på, eller gjør bilder og filer lett tilgjengelige. Hvis du bruker Internett-kontoer som iCloud eller Google sammen med Notater, vil notatene dine være tilgjengelige på andre maskiner eller enheter der du bruker disse kontoene.</p><figure class="Figure"><img src="Art/S0400_NotesOverview.png" alt="Notater-vindu som viser mappelisten, notatlisten med en av notatene markert og et bilde som har blitt flyttet inn i et notat. Mapper vises når du oppretter en mappe eller bruker flere kontoer. Marker et notat i listen for å vise eller redigere det." class="Graphic " height="278" width="433"></figure><p class="Para">Det er enkelt å komme i gang med det første notatet: Åpne Notater, og begynn å skrive. Hvis du vil skrive et nytt notat, klikker du på Skriv-knappen <span class="NoBreak"><img src="../GlobalArt/IL_compose_mail_osx.png" alt="" class="inlineGraphic " height="15" width="16">.</span> Notater bruker første linje i notatet som tittel på notatet.</p><p class="Para"><a href="x-help-script://com.apple.machelp/scpt/OpnAppBndID.scpt?open,com.apple.Notes" class="URL">Åpne Notater for meg</a></p><div class="Task"><h2 role="button" aria-controls="idm348980914928" aria-expanded="true" class="Name">Bruk Notater sammen med kontoene dine</h2><div class="TaskBody" role="region" aria-hidden="false" id="idm348980914928"><ul class="ListSingle"><li class="Item"><p class="Para"><span class="Emphasis">Legg til en konto for bruk med Notater:</span> Velg Notater &gt; Legg til konto, og velg en kontotype, for eksempel iCloud, og skriv deretter inn kontoinformasjonen. Kontroller at Notater-avkrysningsruten er markert for kontoen. </p><p class="Para">Hvis du vil legge til Notater for en konto som allerede er i bruk på Mac-maskinen, velger du Notater &gt; Kontoer, velger kontoen og markerer Notater-avkrysningsruten for kontoen.</p></li><li class="Item"><p class="Para"><span class="Emphasis">Slå av Notater for en konto:</span>  Velg Notater &gt; Kontoer, velg kontoen, og fjern markeringen i avkrysningsruten for Notater. Notatene for den kontoen vil ikke lenger vises på Mac-maskinen. Hvis du vil vise dem igjen, slår du på Notater for kontoen.</p></li><li class="Item"><p class="Para"><span class="Emphasis">Endre standardkonto:</span> Hvis du bruker Notater med flere kontoer, kan du velge hvilken konto du vil bruke for nye notater. Velg Notater &gt; Standardkonto.</p></li></ul></div></div><div class="Task"><h2 role="button" aria-controls="idm348980911264" aria-expanded="true" class="Name">Skriv notater</h2><div class="TaskBody" role="region" aria-hidden="false" id="idm348980911264"><ul class="ListSingle"><li class="Item"><p class="Para"><span class="Emphasis">Legg til og slett bilder eller andre filer:</span> Flytt et bilde eller en tekstfil inn i et notat (du kan ikke legge til filer i notater i Exchange-kontoer). Hvis du vil slette et bilde eller en fil, markerer du elementet og trykker på slettetasten.</p></li><li class="Item"><p class="Para"><span class="Emphasis">Endre fonter:</span> Velg Format &gt; Font, og angi en standardfont for alle notater, eller endre fonten for teksten som er markert i notatet. I Format-menyen kan du også endre justering og innrykk.</p></li><li class="Item"><p class="Para"><span class="Emphasis">Lag lister: </span> Hvis du vil starte en punktliste raskt, skriver du * (stjerne) og trykker deretter på mellomromstasten. Hvis du vil opprette andre typer lister, velger du Format &gt; Lister.</p></li><li class="Item"><p class="Para"><span class="Emphasis">Finn eller erstatt tekst: </span> Trykk på Kommando-F. Erstatt tekst ved å markere Erstatt-avkrysningsruten, skrive inn erstatningsteksten og deretter erstatte alle forekomster av originalteksten eller finne og erstatte en spesifikk forekomst av den.</p></li></ul><p class="Para">Hvis du <a href="help:anchor='mchl732d3c0a' bookID='com.apple.machelp'" class="URL">bruker Handoff</a>, kan du bytte mellom å bruke Mac-maskinen og andre enheter når du skriver notater. For å åpne et notat som er overlevert til Mac-maskinen via Handoff-funksjonen, klikker du på Notater-symbolet som vises på enden av Dock (standard er venstre ende). For å åpne et notat som er overlevert til en av iOS-enhetene dine, drar du oppover fra aktivitetssymbolet for Notater på enhetens låseskjerm eller trykker på Notater på fleroppgaveskjermen.</p></div></div><div class="Task"><h2 role="button" aria-controls="idm348980905360" aria-expanded="true" class="Name">Vis notater</h2><div class="TaskBody" role="region" aria-hidden="false" id="idm348980905360"><ul class="ListSingle"><li class="Item"><p class="Para"><span class="Emphasis">Sorter notater:</span> Velg Vis &gt; Sorter etter og deretter sortering etter dato eller tittel.</p></li><li class="Item"><p class="Para"><span class="Emphasis">Slett notater:</span> Marker ett eller flere notater, og velg deretter Rediger &gt; Slett, eller trykk på slettetasten. Hvis Alle notater er markert i mappelisten, fjernes notatene fra de respektive mappene.</p></li><li class="Item"><p class="Para"><span class="Emphasis">Arkiver notater som PDF-dokumenter:</span> Marker et notat, og velg deretter Arkiv &gt; Eksporter som PDF.</p></li><li class="Item"><p class="Para"><span class="Emphasis">Hold notater på skrivebordet:</span> Dobbeltklikk på et notat i sidepanelet for å åpne det i et eget vindu, og velg deretter Vindu &gt; Flyt øverst. </p></li><li class="Item"><p class="Para"><span class="Emphasis">Finn notater:</span> Bruk søkefeltet øverst i sidepanelet. Hvis du har mer enn én mappe, søker Notater kun i mappen som er markert. Hvis et notat ikke blir funnet som forventet, klikker du på Alle notater i mappelisten. </p></li><li class="Item"><p class="Para"><span class="Emphasis">Vis notatene i en mappe:</span> Marker mappen i mappelisten. Hvis du vil se alle notatene i en konto, markerer du Alle-mappen for kontoen, for eksempel Alle iCloud. Hvis du vil se alle notatene i alle kontoene, markerer du Alle notater.</p></li></ul></div></div><div class="Task"><h2 role="button" aria-controls="idm348980899440" aria-expanded="true" class="Name">Bruk mapper</h2><div class="TaskBody" role="region" aria-hidden="false" id="idm348980899440"><ul class="ListSingle"><li class="Item"><p class="Para"><span class="Emphasis">Vis eller skjul mappelisten: </span> Velg Vis &gt; Vis mappeliste eller Vis &gt; Skjul mappeliste.</p></li><li class="Item"><p class="Para"><span class="Emphasis">Opprett en mappe:</span> Flytt musepekeren over et kontonavn i listen, og klikk deretter på +-tegnet som vises. Eventuelt velger du Arkiv &gt; Ny mappe (hvis Alle notater er markert, opprettes mappen i standardkontoen, hvis ikke opprettes den i kontoen for den gjeldende mappen).</p></li><li class="Item"><p class="Para"><span class="Emphasis">Endre navn på en mappe:</span> Marker mappen, klikk på navnet, og skriv inn et nytt navn. Du kan kun endre navnet på mapper du har opprettet.</p></li><li class="Item"><p class="Para"><span class="Emphasis">Slett en mappe: </span> Marker mappen, og velg deretter Rediger &gt; Slett, eller trykk på slettetasten. Du kan kun slette mapper du har opprettet.</p></li><li class="Item"><p class="Para"><span class="Emphasis">Flytt en mappe:</span> Dra mappen til en annen konto. Hvis du vil gjøre den til en undermappe, drar du den til en annen mappe. Du kan kun flytte mapper du har opprettet.</p></li><li class="Item"><p class="Para"><span class="Emphasis">Flytt et notat til en annen mappe: </span> Dra notatet fra sidepanelet til en mappe.</p></li><li class="Item"><p class="Para"><span class="Emphasis">Kopier et notat til en annen mappe:</span> Hold Tilvalg-tasten nede mens du drar notatet.</p></li></ul></div></div><p class="Para">Hvis du oppretter eller redigerer notater mens maskinen er koblet fra Internett, blir de oppdaterte notatene tilgjengelige når du kobler til igjen. Hvis du ikke ser notatene dine, forsikrer du deg om at Alle notater er markert i mappelisten.</p><p class="Para">Notatene dine arkiveres i mapper som tilsvarer kontoene dine. Hvis du ikke bruker Notater sammen med noen kontoer, oppbevares notatene dine i en mappe med navnet «På maskinen». Disse mappene er kun tilgjengelig på Mac-maskinen.</p><p class="Para">Eventuelle notater du har opprettet i Mail tidligere, vises automatisk i Notater.</p><p class="Para"><a href="help:anchor='mh43558' bookID='com.apple.machelp'" class="URL">Få mer hjelp til Mac</a></p></body></html>