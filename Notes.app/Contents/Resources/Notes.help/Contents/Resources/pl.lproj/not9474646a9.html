<html lang="pl" xml:lang="pl"><head><meta http-equiv="Content-Type" content="text/html; charset=UTF-8"><title>Pomoc Notatek</title><link rel="Index" href="index.html"><meta name="description" content="Notowanie rzeczy do zapamiętania."><meta name="keywords" content="notatki, tworzenie notatek, udostępnianie notatek, obrazki w notatkach, katalogi notatek"><meta name="robots" content="index"></head><body id="not9474646a9" lang="pl" dir="ltr" class="landing"><a name="not9474646a9"></a><img class="topicIcon" src="../GlobalArt/AppIconDefault_Notes.png" alt="" height="30" width="30"><h1>Pomoc Notatek</h1><p class="Para">Możesz notować rzeczy do zapamiętania, a także przechowywać zdjęcia i pliki w łatwo dostępnym miejscu. Jeśli używasz w Notatkach kont internetowych, takich jak iCloud lub Google, notatki są dostępne na pozostałych Twoich komputerach i urządzeniu, na których używasz tych kont.</p><figure class="Figure"><img src="Art/S0400_NotesOverview.png" alt="Okno Notatek z listą katalogów, listą notatek i zaznaczoną notatką oraz obrazem przeciągniętym do notatki. Katalogi są wyświetlane gdy utworzysz katalog lub używasz wielu kont. Zaznacz notatkę na liście, aby ją wyświetlić lub edytować." class="Graphic " height="278" width="433"></figure><p class="Para">Utworzenie pierwszej notatki jest bardzo łatwe: otwórz Notatki i zacznij pisać. Aby napisać nową notatkę, kliknij w przycisk pisania <span class="NoBreak"><img src="../GlobalArt/IL_compose_mail_osx.png" alt="" class="inlineGraphic " height="15" width="16">.</span> Program używa pierwszego wiersza notatki jako jej tytułu.</p><p class="Para"><a href="x-help-script://com.apple.machelp/scpt/OpnAppBndID.scpt?open,com.apple.Notes" class="URL">Otwieranie Notatek</a></p><div class="Task"><h2 role="button" aria-controls="idm87362659104" aria-expanded="true" class="Name">Używanie swoich kont w programie Notatki</h2><div class="TaskBody" role="region" aria-hidden="false" id="idm87362659104"><ul class="ListSingle"><li class="Item"><p class="Para"><span class="Emphasis">Dodawanie konta do użycia w programie Notatki:</span> Wybierz polecenie menu Notatki &gt; Dodaj konto, wybierz typ konta (na przykład iCloud), a następnie podaj dane konta. Upewnij się, że pole wyboru Notatek dla konta jest zaznaczone. </p><p class="Para">Aby dodać notatki z konta już używanego na Macu, wybierz polecenie menu Notatki &gt; Konta, zaznacz dane konto, a następnie zaznacz pole wyboru Notatki dla tego konta.</p></li><li class="Item"><p class="Para"><span class="Emphasis">Wyłączanie Notatek dla konta:</span>  Wybierz polecenie menu Notatki &gt; Konta, zaznacz konto, a następnie usuń zaznaczenie pola wyboru Notatki. Notatki dla danego konta nie będą już wyświetlane na Macu; aby wyświetlić je ponownie, włącz Notatki na tym koncie.</p></li><li class="Item"><p class="Para"><span class="Emphasis">Zmienianie konta domyślnego:</span> Jeżeli używasz Notatek z więcej niż jednym kontem, możesz wybrać, na którym z nich mają być tworzone nowe notatki. Wybierz polecenie menu Notatki &gt; Konto domyślne.</p></li></ul></div></div><div class="Task"><h2 role="button" aria-controls="idm87362655504" aria-expanded="true" class="Name">Pisanie notatek</h2><div class="TaskBody" role="region" aria-hidden="false" id="idm87362655504"><ul class="ListSingle"><li class="Item"><p class="Para"><span class="Emphasis">Dodawanie i usuwanie obrazków lub innych plików:</span> Przeciągnij obrazek lub plik tekstowy na notatkę (do notatek na koncie Exchange nie można dodawać plików). Aby usunąć obrazek lub plik, zaznacz go, a następnie naciśnij klawisz Delete.</p></li><li class="Item"><p class="Para"><span class="Emphasis">Zmienianie czcionek:</span> Wybierz polecenie menu Format &gt; Czcionka, a następnie wybierz czcionkę domyślna dla wszystkich notatek lub czcionkę zaznaczonego tekstu w notatce. W menu Format możesz także określić sposób wyrównywania i wcinania tekstu.</p></li><li class="Item"><p class="Para"><span class="Emphasis">Tworzenie list: </span> Aby szybko rozpocząć listę punktowaną, wpisz gwiazdkę (*), a następnie naciśnij spację. Aby utworzyć listę innego typu, wybierz polecenie menu Format &gt; Listy.</p></li><li class="Item"><p class="Para"><span class="Emphasis">Znajdowanie i zastępowanie tekstu: </span> Naciśnij Command-F. Aby zastąpić tekst, zaznacz pole wyboru Zastąp, wpisz tekst zastępczy, a następnie zastąp wszystkie wystąpienia tekstu oryginalnego lub znajdź i zastąp określone wystąpienie.</p></li></ul><p class="Para">Jeśli <a href="help:anchor='mchl732d3c0a' bookID='com.apple.machelp'" class="URL">używasz funkcji Handoff</a>, możesz w trakcie pisania notatek przełączać się między Makiem i innymi urządzeniami. Aby otworzyć notatkę przekazaną do Maca, kliknij w ikonę Notatek wyświetloną na końcu Docka (domyślnie po lewej jego stronie). Aby otworzyć notatkę przekazaną do urządzenia iOS, przesuń w górę z ikony aktywności Notatek na zablokowanym ekranie urządzenia lub stuknij w Notatki na ekranie wielozadaniowości.</p></div></div><div class="Task"><h2 role="button" aria-controls="idm87362649360" aria-expanded="true" class="Name">Wyświetlanie notatek</h2><div class="TaskBody" role="region" aria-hidden="false" id="idm87362649360"><ul class="ListSingle"><li class="Item"><p class="Para"><span class="Emphasis">Sortowanie notatek:</span> Wybierz polecenie menu Widok &gt; Sortuj wg, a następnie wybierz sortowanie według daty lub tytułu.</p></li><li class="Item"><p class="Para"><span class="Emphasis">Usuwanie notatek:</span> Zaznacz jedną lub więcej notatek, a następnie wybierz polecenie menu Edycja &gt; Usuń lub naciśnij klawisz Delete. Jeśli na liście katalogów zaznaczysz Wszystkie notatki, usunięte zostaną notatki ze wszystkich odpowiednich katalogów.</p></li><li class="Item"><p class="Para"><span class="Emphasis">Zachowywanie notatek jako dokumentów PDF:</span> Zaznacz notatkę, a następnie wybierz polecenie menu Plik &gt; Eksportuj jako PDF.</p></li><li class="Item"><p class="Para"><span class="Emphasis">Utrzymywanie notatek na biurku:</span> Kliknij dwukrotnie w notatkę na pasku bocznym, aby otworzyć ją w osobnym oknie, a następnie wybierz polecenie menu Okno &gt; Zawsze na wierzchu. </p></li><li class="Item"><p class="Para"><span class="Emphasis">Znajdowanie notatek:</span> Użyj pola wyszukiwania znajdującego się u góry paska bocznego. Jeśli masz więcej niż jeden katalog, program przeszukuje tylko katalog obecnie zaznaczony. Jeśli nie znajdziesz szukanej notatki, kliknij we Wszystkie notatki na liście katalogów. </p></li><li class="Item"><p class="Para"><span class="Emphasis">Wyświetlanie notatek w katalogu:</span> Zaznacz katalog na liście katalogów. Aby zobaczyć wszystkie notatki na koncie, wybierz Wszystkie dla konta, np. Wszystkie (iCloud). Aby wyświetlić wszystkie notatki ze wszystkich kont, wybierz Wszystkie notatki.</p></li></ul></div></div><div class="Task"><h2 role="button" aria-controls="idm87362643392" aria-expanded="true" class="Name">Korzystanie z katalogów</h2><div class="TaskBody" role="region" aria-hidden="false" id="idm87362643392"><ul class="ListSingle"><li class="Item"><p class="Para"><span class="Emphasis">Pokazywanie lub ukrywanie listy katalogów: </span> Wybierz polecenie menu Widok &gt; Pokaż listę katalogów lub Widok &gt; Ukryj listę katalogów.</p></li><li class="Item"><p class="Para"><span class="Emphasis">Tworzenie katalogu:</span> Umieść wskaźnik na nazwie konta na liście, a następnie kliknij w wyświetlony znak +. Możesz też wybrać polecenie menu Plik &gt; Nowy katalog (jeśli zaznaczono Wszystkie notatki, katalog jest tworzony na koncie domyślnym; w przeciwnym razie jest tworzony na koncie z bieżącym katalogiem).</p></li><li class="Item"><p class="Para"><span class="Emphasis">Zmienianie nazwy katalogu:</span> Zaznacz katalog, kliknij w nazwę, a następnie wpisz nową nazwę. Możesz zmieniać tylko nazwy katalogów utworzonych przez siebie.</p></li><li class="Item"><p class="Para"><span class="Emphasis">Usuwanie katalogu: </span> Zaznacz katalog, a następnie wybierz polecenie menu Edycja &gt; Usuń lub naciśnij klawisz Delete. Możesz usuwać tylko katalogi utworzone przez siebie.</p></li><li class="Item"><p class="Para"><span class="Emphasis">Przenoszenie katalogu:</span> Przeciągnij katalog do innego konta. Aby zrobić z niego podkatalog, przeciągnij go do innego katalogu. Możesz przenosić tylko katalogi utworzone przez siebie.</p></li><li class="Item"><p class="Para"><span class="Emphasis">Przenoszenie notatki do innego katalogu: </span> Przeciągnij notatkę z paska bocznego na katalog.</p></li><li class="Item"><p class="Para"><span class="Emphasis">Kopiowanie notatki do innego katalogu:</span> Naciśnij i przytrzymaj klawisz Option podczas przeciągania notatki.</p></li></ul></div></div><p class="Para">Jeśli utworzysz lub zmodyfikujesz notatkę, nie mając dostępu do Internetu, notatki będą dostępne na Twoich kontach po połączeniu. Jeśli nie widzisz notatek, upewnij się, że na liście katalogów zaznaczono Wszystkie notatki.</p><p class="Para">Notatki przechowywane są w katalogach odpowiadających skonfigurowanym kontom. Jeśli nie używasz w programie Notatki żadnych kont, Twoje notatki przechowywane są w katalogu o nazwie Na moim Macu. Notatki te dostępne są tylko na Twoim Macu.</p><p class="Para">Wszystkie notatki tworzone wcześniej w programie Mail są automatycznie wyświetlane w Notatkach.</p><p class="Para"><a href="help:anchor='mh43558' bookID='com.apple.machelp'" class="URL">Więcej pomocy dla Maca</a></p></body></html>