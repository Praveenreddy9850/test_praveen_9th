<html lang="nl" xml:lang="nl"><head><meta http-equiv="Content-Type" content="text/html; charset=UTF-8"><title>Notities Help</title><link rel="Index" href="index.html"><meta name="description" content="U kunt snel notities maken van dingen die u niet mag vergeten."><meta name="keywords" content="notities, notities aanmaken, notities delen, afbeeldingen in notities, mappen voor notities"><meta name="robots" content="index"></head><body id="not9474646a9" lang="nl" dir="ltr" class="landing"><a name="not9474646a9"></a><img class="topicIcon" src="../GlobalArt/AppIconDefault_Notes.png" alt="" height="30" width="30"><h1>Notities Help</h1><p class="Para">U kunt snel notities maken van dingen die u niet mag vergeten en u kunt foto's en bestanden bij de hand houden. Als u een internetaccount zoals iCloud of Google met Notities gebruikt, zijn uw notities beschikbaar op andere computers of apparaten die u gebruikt met deze accounts.</p><figure class="Figure"><img src="Art/S0400_NotesOverview.png" alt="Notities-venster met daarin uitgelicht de mappenlijst, de lijst met notities met een geselecteerde notitie en een afbeelding die naar een notitie is gesleept. Mappen worden weergegeven als u een map aanmaakt of meerdere accounts gebruikt. Klik op een notitie in de lijst om deze te bekijken of te bewerken." class="Graphic " height="292" width="433"></figure><p class="Para">U kunt direct aan de slag met uw eerste notitie. U opent Notities en kunt meteen beginnen met typen. Klik voor een nieuwe notitie op de knop 'Nieuw' <span class="NoBreak"><img src="../GlobalArt/IL_compose_mail_osx.png" alt="" class="inlineGraphic " height="15" width="16">.</span> De eerste regel van uw notitie wordt gebruikt als titel.</p><p class="Para"><a href="x-help-script://com.apple.machelp/scpt/OpnAppBndID.scpt?open,com.apple.Notes" class="URL">Open Notities</a></p><div class="Task"><h2 role="button" aria-controls="idm178421039936" aria-expanded="true" class="Name">Notities gebruiken met uw accounts</h2><div class="TaskBody" role="region" aria-hidden="false" id="idm178421039936"><ul class="ListSingle"><li class="Item"><p class="Para"><span class="Emphasis">Een account toevoegen voor gebruik met Notities:</span> Kies 'Notities' &gt; 'Voeg account toe', selecteer een accounttype zoals iCloud en voer uw accountgegevens in. Zorg dat het aankruisvak 'Notities' is ingeschakeld voor de account. </p><p class="Para">Om Notities toe te voegen aan een account die al op uw Mac wordt gebruikt, kiest u 'Notities' &gt; 'Accounts', selecteert u de account en schakelt u vervolgens het aankruisvak 'Notities' in.</p></li><li class="Item"><p class="Para"><span class="Emphasis">Notities uitschakelen voor een account:</span>  Kies 'Notities' &gt; 'Accounts', selecteer de account en schakel vervolgens het aankruisvak 'Notities' uit. De notities voor die account worden niet langer weergegeven op uw Mac. Om de notities weer te geven, schakelt u Notities weer in voor deze account.</p></li><li class="Item"><p class="Para"><span class="Emphasis">De standaardaccount wijzigen:</span> Als u Notities met meerdere accounts wilt gebruiken, kunt u kiezen welke account u wilt gebruiken voor nieuwe notities. Kies 'Notities' &gt; 'Standaardaccount'.</p></li></ul></div></div><div class="Task"><h2 role="button" aria-controls="idm178421036048" aria-expanded="true" class="Name">Notities schrijven</h2><div class="TaskBody" role="region" aria-hidden="false" id="idm178421036048"><ul class="ListSingle"><li class="Item"><p class="Para"><span class="Emphasis">Afbeeldingen of andere bestanden toevoegen en verwijderen:</span> Sleep een afbeelding of tekstbestand naar een notitie. U kunt geen bestanden toevoegen aan notities in Exchange-accounts. Om afbeeldingen of bestanden te verwijderen, selecteert u deze en drukt u op de Delete-toets.</p></li><li class="Item"><p class="Para"><span class="Emphasis">Lettertypen wijzigen:</span> Kies 'Opmaak' &gt; 'Lettertype' en stel vervolgens een standaardlettertype in voor al uw notities of wijzig het lettertype voor geselecteerde tekst in een notitie. In het menu 'Opmaak' kunt u ook wijzigen hoe tekst wordt uitgelijnd of ingesprongen.</p></li><li class="Item"><p class="Para"><span class="Emphasis">Lijsten maken: </span> Om snel een opsommingslijst in te voegen, typt u * (asterisk) en drukt u vervolgens op de spatiebalk. Om andere soorten lijsten te maken, kiest u 'Opmaak' &gt; 'Lijsten'.</p></li><li class="Item"><p class="Para"><span class="Emphasis">Tekst zoeken of vervangen: </span> Druk op Command + F. Om tekst te vervangen, schakelt u het aankruisvak 'Vervang' in, typt u de vervangende tekst en vervangt u vervolgens alle exemplaren van de originele tekst of zoekt en vervangt u een bepaald zoekwoord.</p></li></ul><p class="Para">Als u <a href="help:anchor='mchl732d3c0a' bookID='com.apple.machelp'" class="URL">Handoff gebruikt</a>, kunt u bij het schrijven van notities schakelen tussen uw Mac en andere apparaten. Om een via Handoff ontvangen notitie op uw Mac te openen, klikt u op het symbool van Notities aan het uiteinde van het Dock (standaard bevindt het symbool zich geheel links). Om een via Handoff ontvangen notitie op uw iOS-apparaat te openen, veegt u omhoog vanuit het activiteitsymbool van Notities op het toegangsscherm of tikt u op Notities op het multitaskingscherm.</p></div></div><div class="Task"><h2 role="button" aria-controls="idm178421030048" aria-expanded="true" class="Name">Notities weergeven</h2><div class="TaskBody" role="region" aria-hidden="false" id="idm178421030048"><ul class="ListSingle"><li class="Item"><p class="Para"><span class="Emphasis">Notities sorteren:</span> Kies 'Weergave' &gt; 'Sorteer op' en sorteer vervolgens op datum of titel.</p></li><li class="Item"><p class="Para"><span class="Emphasis">Notities verwijderen</span> Selecteer een of meer notities en kies 'Wijzig' &gt; 'Verwijder' of druk op de Delete-toets. Als 'Alle notities' is geselecteerd in de mappenlijst, worden de notities uit de bijbehorende mappen verwijderd.</p></li><li class="Item"><p class="Para"><span class="Emphasis">Notities opslaan als pdf-documenten:</span> Selecteer een notitie en kies 'Archief' &gt; 'Exporteer als pdf'.</p></li><li class="Item"><p class="Para"><span class="Emphasis">Notities op het bureaublad bewaren:</span> Klik dubbel op een notitie in de navigatiekolom, zodat de notitie in een apart venster wordt geopend. Kies vervolgens 'Venster' &gt; 'Zwevend op voorgrond'. </p></li><li class="Item"><p class="Para"><span class="Emphasis">Notities zoeken:</span> Gebruik het zoekveld boven aan de navigatiekolom. Als u meerdere mappen hebt, wordt alleen de geselecteerde map doorzocht. Als een notitie tegen de verwachtingen in niet wordt gevonden, klikt u op 'Alle notities' in de mappenlijst. </p></li><li class="Item"><p class="Para"><span class="Emphasis">De notities weergeven in een map:</span> Selecteer de map in de mappenlijst. Om alle notities in een account weer te geven, selecteert u de Alle-map voor die account, bijvoorbeeld 'Alle iCloud'. Om alle notities in alle accounts weer te geven, selecteert u 'Alle notities'.</p></li></ul></div></div><div class="Task"><h2 role="button" aria-controls="idm178421024016" aria-expanded="true" class="Name">Mappen gebruiken</h2><div class="TaskBody" role="region" aria-hidden="false" id="idm178421024016"><ul class="ListSingle"><li class="Item"><p class="Para"><span class="Emphasis">De mappenlijst tonen of verbergen: </span> Kies 'Weergave' &gt; 'Toon mappenlijst' of 'Weergave' &gt; 'Verberg mappenlijst'.</p></li><li class="Item"><p class="Para"><span class="Emphasis">Een map aanmaken</span> Beweeg de aanwijzer over de naam van een account in de lijst en klik op het plusteken dat verschijnt. U kunt ook 'Archief' &gt; 'Nieuwe map' kiezen. (Als 'Alle notities' is geselecteerd, wordt de map in de standaardaccount aangemaakt. Anders wordt de map aangemaakt in de account van de huidige map.)</p></li><li class="Item"><p class="Para"><span class="Emphasis">De naam van een map wijzigen:</span> Selecteer de map, klik op de naam en typ vervolgens een nieuwe naam. U kunt alleen de naam wijzigen van mappen die u zelf hebt aangemaakt.</p></li><li class="Item"><p class="Para"><span class="Emphasis">Een map verwijderen: </span> Selecteer de map en kies 'Wijzig' &gt; 'Verwijder' of druk op de Delete-toets. U kunt alleen mappen verwijderen die u zelf hebt aangemaakt.</p></li><li class="Item"><p class="Para"><span class="Emphasis">Een map verplaatsen:</span> Sleep de map naar een andere account. Om er een submap van te maken, sleept u de map en plaatst u deze in een andere map. U kunt alleen mappen verplaatsen die u zelf hebt aangemaakt.</p></li><li class="Item"><p class="Para"><span class="Emphasis">Een notitie verplaatsen naar een andere map </span> Sleep de notitie van de navigatiekolom naar een map.</p></li><li class="Item"><p class="Para"><span class="Emphasis">Een notitie kopiëren naar een andere map</span> Sleep de notitie terwijl u de Option-toets ingedrukt houdt.</p></li></ul></div></div><p class="Para">Als u notities aanmaakt of wijzigt zonder dat u verbinding hebt met het internet, zijn uw bijgewerkte notities beschikbaar binnen uw accounts zodra u weer verbinding maakt. Als uw notities niet worden weergegeven, controleert u of 'Alle notities' is geselecteerd in de mappenlijst.</p><p class="Para">Uw notities worden bewaard in mappen die overeenkomen met uw accounts. Als u Notities niet met accounts gebruikt, worden uw notities bewaard in de map 'Op mijn Mac'. Deze notities zijn alleen beschikbaar op uw Mac.</p><p class="Para">Als u eerder notities hebt aangemaakt in Mail, worden deze automatisch weergegeven in Notities.</p><p class="Para"><a href="help:anchor='mh43558' bookID='com.apple.machelp'" class="URL">Meer help voor uw Mac krijgen</a></p></body></html>