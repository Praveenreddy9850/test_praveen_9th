<html lang="sv" xml:lang="sv"><head><meta http-equiv="Content-Type" content="text/html; charset=UTF-8"><title>Anteckningar Hjälp</title><link rel="Index" href="index.html"><meta name="description" content="Skriv ned saker du behöver komma ihåg."><meta name="keywords" content="anteckningar, skapa anteckningar, dela anteckningar, bilder i anteckningar, mappar för anteckningar"><meta name="robots" content="index"></head><body id="not9474646a9" lang="sv" dir="ltr" class="landing"><a name="not9474646a9"></a><img class="topicIcon" src="../GlobalArt/AppIconDefault_Notes.png" alt="" height="30" width="30"><h1>Anteckningar Hjälp</h1><p class="Para">Skriv ned saker du behöver komma ihåg, eller ha bilder och filer till hands Om du använder internetkonton som iCloud eller Google med Anteckningar finns dina anteckningar tillgängliga på andra datorer eller enheter där du använder de kontona.</p><figure class="Figure"><img src="Art/S0400_NotesOverview.png" alt="Fönstret Anteckningar som visar mapplistan, listan över anteckningar med en anteckning markerad och en bild som dras in i en anteckning. Mappar visas när du skapar en mapp eller använder flera konton. Markera en anteckning i listan för att visa eller redigera den." class="Graphic " height="291" width="433"></figure><p class="Para">Det är enkelt att komma igång med din första anteckning: öppna bara Anteckningar och börja skriva. När du vill göra en ny anteckning klickar du på knappen <span class="NoBreak"><img src="../GlobalArt/IL_compose_mail_osx.png" alt="" class="inlineGraphic " height="15" width="16">.</span> Anteckningar använder den första raden i din anteckning som titel.</p><p class="Para"><a href="x-help-script://com.apple.machelp/scpt/OpnAppBndID.scpt?open,com.apple.Notes" class="URL">Öppna Anteckningar åt mig</a></p><div class="Task"><h2 role="button" aria-controls="idm120715715600" aria-expanded="true" class="Name">Använda Anteckningar med dina konton</h2><div class="TaskBody" role="region" aria-hidden="false" id="idm120715715600"><ul class="ListSingle"><li class="Item"><p class="Para"><span class="Emphasis">Lägg till ett konto för användning med Anteckningar:</span> Välj Anteckningar &gt; Lägg till konto, välj en kontotyp som iCloud och ange din kontoinformation. Se till att kryssrutan Anteckningar är markerad för kontot. </p><p class="Para">Om du vill lägga till Anteckningar för ett konto som redan används på datorn väljer du Anteckningar &gt; Konton, markerar kontot och markerar sedan kryssrutan Anteckningar för kontot.</p></li><li class="Item"><p class="Para"><span class="Emphasis">Stäng av Anteckningar för ett konto:</span>  Välj Anteckningar &gt; Konton, markera kontot och avmarkera sedan kryssrutan Anteckningar. Anteckningarna för det kontot visas inte längre på datorn. Du kan visa dem igen genom att slå på Anteckningar för kontot.</p></li><li class="Item"><p class="Para"><span class="Emphasis">Välj förvalt konto:</span> Om du använder Anteckningar med fler än ett konto kan du välja vilket konto som ska användas för nya anteckningar. Välj Anteckningar &gt; Förvalt konto.</p></li></ul></div></div><div class="Task"><h2 role="button" aria-controls="idm120715711952" aria-expanded="true" class="Name">Skriva anteckningar</h2><div class="TaskBody" role="region" aria-hidden="false" id="idm120715711952"><ul class="ListSingle"><li class="Item"><p class="Para"><span class="Emphasis">Lägg till och radera bilder eller andra filer:</span> Dra en bild eller textfil till en anteckning (du kan inte lägga till filer i anteckningar i Exchange-konton). Om du vill radera en bild eller fil markerar du den och trycker på backstegstangenten.</p></li><li class="Item"><p class="Para"><span class="Emphasis">Ändra typsnitt:</span> Välj Format &gt; Typsnitt och ställ in ett förvalt typsnitt för alla dina anteckningar, eller ändra typsnittet för den markerade texten i en anteckning. I menyn Format kan du även ändra hur text är kantjusterad eller indragen.</p></li><li class="Item"><p class="Para"><span class="Emphasis">Skapa listor: </span> Du kan snabbt skapa en lista i punktform genom att skriva en asterisk (*) och sedan trycka på mellanslagstangenten. Vill du skapa andra typer av listor väljer du Format &gt; Listor.</p></li><li class="Item"><p class="Para"><span class="Emphasis">Sök eller ersätt text: </span> Tryck på kommando-F. Ersätt text genom att markera kryssrutan Ersätt, skriv in ersättningstexten och ersätt sedan alla förekomster av originaltexten eller sök och ersätt en enskild förekomst av den.</p></li></ul><p class="Para">Om du <a href="help:anchor='mchl732d3c0a' bookID='com.apple.machelp'" class="URL">använder Handoff</a> kan du växla mellan datorn och andra enheter medan du gör anteckningar. Du öppnar en anteckning som överlämnats till datorn genom att klicka på symbolen för Anteckningar som visas i änden av Dock (som förval visas den till vänster). Du öppnar en anteckning som överlämnats till en iOS-enhet genom att svepa uppåt från aktivitetssymbolen för Anteckningar på enhetens låsskärm, eller genom att trycka på Anteckningar från multitasking-skärmen.</p></div></div><div class="Task"><h2 role="button" aria-controls="idm120715705776" aria-expanded="true" class="Name">Visa anteckningar</h2><div class="TaskBody" role="region" aria-hidden="false" id="idm120715705776"><ul class="ListSingle"><li class="Item"><p class="Para"><span class="Emphasis">Sortera anteckningar:</span> Välj Innehåll &gt; Sortera efter och välj att sortera efter datum eller titel.</p></li><li class="Item"><p class="Para"><span class="Emphasis">Radera anteckningar:</span> Markera en eller flera anteckningar och välj sedan Redigera &gt; Radera eller tryck på backstegstangenten. Om Alla anteckningar är markerat i mapplistan tas anteckningarna bort från deras respektive mappar.</p></li><li class="Item"><p class="Para"><span class="Emphasis">Spara anteckningar som PDF-dokument:</span> Markera en anteckning och välj sedan Arkiv &gt; Exportera som PDF.</p></li><li class="Item"><p class="Para"><span class="Emphasis">Behåll anteckningar på skrivbordet:</span> Dubbelklicka på en anteckning i sidofältet så att den öppnas i ett eget fönster och välj sedan Fönster &gt; Flytande överst. </p></li><li class="Item"><p class="Para"><span class="Emphasis">Sök efter anteckningar:</span> Använd sökfältet högst upp i sidofältet. Om du har fler än en mapp söker Anteckningar bara i den aktuella markerade mappen. Om en förväntad anteckning inte hittas klickar du på Alla anteckningar i mapplistan. </p></li><li class="Item"><p class="Para"><span class="Emphasis">Visa anteckningarna i en mapp:</span> Markera mappen i mapplistan. Du kan visa alla anteckningar i ett konto genom att markera mappen ”Alla för” för det kontot, t.ex. Alla för iCloud. Vill du visa alla anteckningar i alla konton markerar du Alla anteckningar.</p></li></ul></div></div><div class="Task"><h2 role="button" aria-controls="idm120715700112" aria-expanded="true" class="Name">Använda mappar</h2><div class="TaskBody" role="region" aria-hidden="false" id="idm120715700112"><ul class="ListSingle"><li class="Item"><p class="Para"><span class="Emphasis">Visa eller göm mapplistan: </span> Välj Innehåll &gt; Visa mapplista eller Innehåll &gt; Göm mapplista.</p></li><li class="Item"><p class="Para"><span class="Emphasis">Skapa en mapp:</span> Flytta pekaren till ett kontonamn i listan och klicka sedan på plustecknet (+) som visas. Du kan också välja Arkiv &gt; Ny mapp (om Alla anteckningar är markerat skapas mappen i det förvalda kontot, annars skapas den i kontot för den aktuella mappen).</p></li><li class="Item"><p class="Para"><span class="Emphasis">Byt namn på en mapp:</span> Markera mappen, klicka på namnet och skriv sedan in ett nytt namn. Du kan bara byta namn på mappar som du har skapat.</p></li><li class="Item"><p class="Para"><span class="Emphasis">Radera en mapp: </span> Markera mappen och välj sedan Redigera &gt; Radera eller tryck på backstegstangenten. Du kan bara radera mappar som du har skapat.</p></li><li class="Item"><p class="Para"><span class="Emphasis">Flytta en mapp:</span> Dra mappen till ett annat konto. Om du vill göra en underliggande mapp drar du den till en annan mapp. Du kan bara flytta mappar som du har skapat.</p></li><li class="Item"><p class="Para"><span class="Emphasis">Flytta en anteckning till en annan mapp: </span> Dra anteckningen från sidofältet till en mapp.</p></li><li class="Item"><p class="Para"><span class="Emphasis">Kopiera en anteckning till en annan mapp:</span> Håll ned alternativtangenten medan du drar anteckningen.</p></li></ul></div></div><p class="Para">Om du skapar eller redigerar anteckningar när du inte är ansluten till internet blir de uppdaterade anteckningarna tillgängliga i alla konton så fort du ansluter till internet igen. Om anteckningarna inte visas ser du till att Alla anteckningar är markerat i mapplistan.</p><p class="Para">Dina anteckningar lagras i mappar som motsvarar dina konton. Om du inte använder Anteckningar tillsammans med något konto sparas dina anteckningar i mappen På min Mac, och anteckningarna är bara tillgängliga på datorn.</p><p class="Para">Anteckningar du har skapat i Mail tidigare visas automatiskt i Anteckningar.</p><p class="Para"><a href="help:anchor='mh43558' bookID='com.apple.machelp'" class="URL">Få mer hjälp för datorn</a></p></body></html>