<html lang="cs" xml:lang="cs"><head><meta http-equiv="Content-Type" content="text/html; charset=UTF-8"><title>Nápověda pro Poznámky</title><link rel="Index" href="index.html"><meta name="description" content="Zapište si vše, na co nechcete zapomenout."><meta name="keywords" content="poznámky, vytváření poznámek, sdílení poznámek, obrázky v poznámkách, složky pro poznámky"><meta name="robots" content="index"></head><body id="not9474646a9" lang="cs" dir="ltr" class="landing"><a name="not9474646a9"></a><img class="topicIcon" src="../GlobalArt/AppIconDefault_Notes.png" alt="" height="30" width="30"><h1>Nápověda pro Poznámky</h1><p class="Para">Zapište si vše, na co nechcete zapomenout, a uložte si fotografie a soubory, které chcete mít po ruce. Pokud s Poznámkami používáte internetové účty, například iCloud nebo Google, budete mít své poznámky k dispozici na ostatních počítačích a zařízeních, kde tyto účty používáte.</p><figure class="Figure"><img src="Art/S0400_NotesOverview.png" alt="Okno Poznámek se seznamem složek, seznam poznámek s vybranou poznámkou a obrázkem přetaženým do poznámek. Složky se zobrazí při vytvoření složky nebo při používání více účtů. Chcete-li zobrazit nebo upravit poznámku, vyberte ji ze seznamu." class="Graphic " height="292" width="433"></figure><p class="Para">S první poznámkou můžete začít snadno: Otevřete Poznámky a začněte psát. Chcete-li vytvořit novou poznámku, klikněte na tlačítko Napsat <span class="NoBreak"><img src="../GlobalArt/IL_compose_mail_osx.png" alt="" class="inlineGraphic " height="15" width="16">.</span> Aplikace Poznámky použije první řádek poznámky jako její název.</p><p class="Para"><a href="x-help-script://com.apple.machelp/scpt/OpnAppBndID.scpt?open,com.apple.Notes" class="URL">Otevřít Poznámky</a></p><div class="Task"><h2 role="button" aria-controls="idm372485698928" aria-expanded="true" class="Name">Použití Poznámek s vašimi účty</h2><div class="TaskBody" role="region" aria-hidden="false" id="idm372485698928"><ul class="ListSingle"><li class="Item"><p class="Para"><span class="Emphasis">Přidání účtu pro použití s Poznámkami:</span> Použijte příkaz Poznámky &gt; Přidat účet, vyberte typ účtu, například iCloud, a potom zadejte informace o účtu. Ujistěte se, že je u vybraného účtu zaškrtnuté políčko Poznámky. </p><p class="Para">Chcete-li přidat aplikaci Poznámky k účtu, který už na svém Macu používáte, použijte příkaz Poznámky &gt; Účty, vyberte účet a potom u něj zaškrtněte políčko Poznámky.</p></li><li class="Item"><p class="Para"><span class="Emphasis">Vypnutí aplikace Poznámky u účtu:</span>  Použijte příkaz Poznámky &gt; Účty, vyberte účet a potom zrušte zaškrtnutí políčka Poznámky. Poznámky z daného účtu se na vašem Macu přestanou zobrazovat. Pokud je chcete znovu zobrazit, zapněte u tohoto účtu aplikaci Poznámky.</p></li><li class="Item"><p class="Para"><span class="Emphasis">Změna výchozího účtu:</span> Pokud používáte Poznámky s více než jedním účtem, můžete určit, který účet bude použit pro nové poznámky. Vyberte Poznámky &gt; Výchozí účet.</p></li></ul></div></div><div class="Task"><h2 role="button" aria-controls="idm372485695136" aria-expanded="true" class="Name">Psaní poznámek</h2><div class="TaskBody" role="region" aria-hidden="false" id="idm372485695136"><ul class="ListSingle"><li class="Item"><p class="Para"><span class="Emphasis">Přidávání a mazání obrázků a jiných souborů:</span> Přetáhněte obrázek nebo textový soubor na poznámku (k poznámkám na účtech Exchange soubory přidávat nelze). Chcete-li obrázek nebo soubor smazat, vyberte jej a potom stiskněte klávesu Delete.</p></li><li class="Item"><p class="Para"><span class="Emphasis">Změna písem:</span> Použijte příkaz Formát &gt; Písmo a potom nastavte výchozí písmo pro všechny poznámky nebo změňte písmo vybraného textu v poznámce. V nabídce Formát můžete také změnit zarovnání a odsazení textu.</p></li><li class="Item"><p class="Para"><span class="Emphasis">Vytváření seznamů: </span> Chcete-li rychle začít vytvářet seznam s odrážkami, zadejte znak * (hvězdička) a poté stiskněte mezerník. Chcete-li vytvořit jiný typ seznamu, použijte příkaz Formát &gt; Seznamy.</p></li><li class="Item"><p class="Para"><span class="Emphasis">Hledání a nahrazování textu: </span> Stiskněte Cmd-F. Chcete-li text nahradit, zaškrtněte políčko Nahradit, zadejte nový text a potom nahraďte všechny výskyty původního textu nebo vyhledejte a nahraďte pouze konkrétní výskyty.</p></li></ul><p class="Para">Pokud <a href="help:anchor='mchl732d3c0a' bookID='com.apple.machelp'" class="URL">použijete možnost Handoff</a>, můžete během psaní poznámek přepínat mezi Macem a dalšími zařízeními. Chcete-li otevřít poznámku předanou do Macu, klikněte na ikonu Poznámky, která se zobrazuje na konci Docku (ve výchozím nastavení na levém konci). Chcete-li otevřít poznámku předanou do zařízení se systémem iOS, přejeďte nahoru z ikony aktivity Poznámky na uzamčené obrazovce zařízení nebo klepněte na možnost Poznámky na obrazovce souběžných úloh.</p></div></div><div class="Task"><h2 role="button" aria-controls="idm372485688992" aria-expanded="true" class="Name">Prohlížení poznámek</h2><div class="TaskBody" role="region" aria-hidden="false" id="idm372485688992"><ul class="ListSingle"><li class="Item"><p class="Para"><span class="Emphasis">Seřazení poznámek:</span> Použijte příkaz Zobrazení &gt; Seřadit podle a pak vyberte řazení podle data nebo názvu.</p></li><li class="Item"><p class="Para"><span class="Emphasis">Mazání poznámek:</span> Vyberte jednu či více poznámek a poté vyberte Úpravy &gt; Smazat nebo stiskněte klávesu Delete. Je-li v seznamu složek vybrána volba Vše, budou ze svých složek odstraněny všechny poznámky.</p></li><li class="Item"><p class="Para"><span class="Emphasis">Ukládání poznámek do PDF dokumentů:</span> Vyberte poznámku a poté vyberte Soubor &gt; Exportovat jako PDF.</p></li><li class="Item"><p class="Para"><span class="Emphasis">Trvalé zobrazení poznámek na ploše:</span> Dvojím kliknutím otevřete poznámku z bočního panelu v samostatném okně a poté vyberte Okno &gt; Plovoucí v popředí. </p></li><li class="Item"><p class="Para"><span class="Emphasis">Hledání poznámek:</span> Použijte pole hledání nahoře na bočním panelu. Pokud jste vytvořili více složek, aplikace Poznámky prohledá jen složku, která je právě vybrána. Nenajdete-li očekávanou poznámku, klikněte v seznamu složek na volbu Vše. </p></li><li class="Item"><p class="Para"><span class="Emphasis">Zobrazení poznámek ve složce:</span> Vyberte složku v seznamu složek. Chcete-li zobrazit všechny poznámky z určitého účtu, vyberte složku Vše pro daný účet, například Vše (iCloud). Chcete-li zobrazit všechny poznámky ze všech účtů, vyberte složku Vše.</p></li></ul></div></div><div class="Task"><h2 role="button" aria-controls="idm372485683232" aria-expanded="true" class="Name">Použití složek</h2><div class="TaskBody" role="region" aria-hidden="false" id="idm372485683232"><ul class="ListSingle"><li class="Item"><p class="Para"><span class="Emphasis">Zobrazení nebo skrytí seznamu složek: </span> Vyberte Zobrazení &gt; Zobrazit seznam složek nebo Zobrazení &gt; Skrýt seznam složek.</p></li><li class="Item"><p class="Para"><span class="Emphasis">Vytvoření složky:</span> Přesuňte ukazatel na název účtu v seznamu a potom klikněte na znaménko +, které se zobrazí. Také můžete vybrat příkaz Soubor &gt; Nová složka (pokud je vybrána složka Vše, bude nová složka vytvořena pod výchozím účtem, jinak bude vytvořena pod účtem patřícím k aktuální složce).</p></li><li class="Item"><p class="Para"><span class="Emphasis">Přejmenování složky:</span> Vyberte složku, klikněte na její název a poté zadejte nový název. Přejmenovat můžete jen ty složky, které jste sami vytvořili.</p></li><li class="Item"><p class="Para"><span class="Emphasis">Smazání složky: </span> Vyberte složku a poté vyberte Upravit &gt; Smazat nebo stiskněte klávesu Delete. Smazat můžete jen ty složky, které jste sami vytvořili.</p></li><li class="Item"><p class="Para"><span class="Emphasis">Přesunutí složky:</span> Přetáhněte složku pod jiný účet. Chcete-li z ní vytvořit podsložku, přetáhněte ji do jiné složky. Přesouvat můžete jen ty složky, které jste sami vytvořili.</p></li><li class="Item"><p class="Para"><span class="Emphasis">Přesunutí poznámky do jiné složky: </span> Přetáhněte poznámku z bočního panelu na požadovanou složku.</p></li><li class="Item"><p class="Para"><span class="Emphasis">Zkopírování poznámky do jiné složky:</span> Přetáhněte poznámku a podržte přitom klávesu Alt.</p></li></ul></div></div><p class="Para">Pokud vytvoříte nebo upravíte poznámky v době, kdy jste odpojeni od internetu, budou aktualizované poznámky na vašich účtech k dispozici, jakmile se opět připojíte. Pokud své poznámky nevidíte, zkontrolujte, zda je v seznamu složek vybrána složka Vše.</p><p class="Para">Vaše poznámky se ukládají do složek, které odpovídají vašim účtům. Pokud Poznámky nepoužíváte s žádnými účty, ukládají se poznámky do složky s názvem Na mém Macu. Tyto poznámky jsou k dispozici jen na vašem Macu.</p><p class="Para">V Poznámkách se automaticky zobrazí všechny poznámky, které jste dříve vytvořili v Mailu.</p><p class="Para"><a href="help:anchor='mh43558' bookID='com.apple.machelp'" class="URL">Další nápověda pro váš Mac</a></p></body></html>